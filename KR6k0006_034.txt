#-*- mode: mandoku-view; -*-
#+DATE: 2015-08-30 20:39:27.999781
#+TITLE: 摩訶僧祇律
#+PROPERTY: CBETA_ID T22n1425
#+PROPERTY: ID KR6k0006
#+PROPERTY: SOURCE Taisho Tripitaka Vol. 22, No. 1425
#+PROPERTY: VOL 22
#+PROPERTY: BASEEDITION T
#+PROPERTY: WITNESS T@YUAN
#+PROPERTY: LASTPB <pb:KR6k0006_T_034-0499a> ¶¶¶¶¶¶¶¶¶¶¶¶¶¶¶¶¶
#+PROPERTY: JUAN 34
¶
¶
《摩訶僧祇律》卷第三十四¶
¶
東晉天竺三藏佛陀跋陀羅¶
共法顯譯¶

威儀法第十之初(上坐法)¶

佛住舍衛城。爾時比丘僧集欲作布薩。比丘¶
盡集。時難陀為僧上座不來。有檀越持物來。¶
待僧和合已欲布施。問僧集未。答言未集。復¶
問誰不來。答言。僧上座不來。檀越嫌言。我待¶
僧集欲有所施。而上座不來。待良久便布施
<pb:KR6k0006_T_034-0499b>¶
而去。上座逼暮方來。竟不行舍羅。復不唱¶
不來。諸比丘說欲清淨。直略說四事而去。年¶
少比丘問言。上座來未。答言。上座來已還去。¶
年少比丘嫌言。云何上座來亦不使人知。去¶
亦不使人知。諸比丘以是因緣往白世尊。佛¶
言。呼難陀來。佛問難陀。汝實爾不。¶
答言實爾。佛言。從今已後。僧上座應如是¶
知。云何如是知上座法應知。今十四日若十¶
五日布薩。中間布薩若晝若夜。當知處所。若¶
溫室講堂若林中。應廣誦五篇戒下至四事¶
及偈。餘者僧常聞。若城邑聚落中有比丘者。¶
上座應令人唱。今僧十四日若十五日若食¶
前食後。爾許人影在某處布薩。應先使人掃¶
地泥治散眾花已。誰應呪願誦戒行舍羅。上¶
座應知。說戒時僧未集有檀越來者。上座應¶
為說法若相勞問。若不能者。應請第二上¶
座。若法師為說法布薩時至者。應問檀越欲¶
去住。若言去者。應與呪願發遣令去。住者應¶
遣出已作布薩。有者應香湯洗舍羅已行。若¶
坐希者應一人行一人收。不得覆頭覆肩行¶
籌。應脫革屣偏袒右肩行籌。受籌人亦如是。¶
先行受具足人籌。然後行沙彌籌行已應白。¶
爾許受具足人。爾許沙彌。合有爾許人。僧上¶
座應誦戒。若不能者。次第二上座誦。若復¶
不能。乃至能者應誦。誦時若逼暮天陰¶
風雨。有老病人不堪久坐。住處遠有王難賊¶
難。爾時得略誦。若日早無上諸難者應廣誦。¶
若上座自誦。若餘人誦。若和合竟夜說法論¶
義問答呪願。上座布薩法應如是。若不如是
<pb:KR6k0006_T_034-0499c>¶
越威儀法。¶

佛住。舍衛城。爾時比丘僧集欲作布薩。第一¶
上座來。第二上座不來。時檀越持物來欲布¶
施。問僧集未。答言未集。問誰不來。答言。第¶
二上座不來。檀越嫌言。我欲有少所施。第¶
二上座不來。待良久不來。便布施而去。第二¶
上座逼暮方來。上座嫌言。世尊獨制我。第二¶
上座便不問耶。諸比丘以是因緣往白世尊。¶
佛言。呼是比丘來。來已佛問比丘。汝實爾不。¶
答言實爾。佛言。從今日後。布薩時第二上座¶
亦應如是知。云何如是知。一切如上座中廣¶
說。但以第二上座為異耳。若僧上座不能者。¶
第二上座應知。若不如是者越威儀法。¶

佛住舍衛城。爾時比丘僧集欲作布薩。上座¶
第二上座來。餘人彷徉不時來集。上座第二¶
上座嫌言。世尊獨制我。不制餘人耶。諸比丘¶
以是因緣。往白世尊。佛言。呼是諸比丘來。來¶
已佛問。汝實爾不。答言。實爾世尊。佛言。從¶
今日後。布薩事一切僧應如是知。云何如是¶
應知。月一日二日乃至十四日十五日。布薩¶
中間布薩日處所應知。若人問今是幾日。不¶
得逆問昨日是幾日。要當知。若恐忘者。應作¶
籌繩穿懸講堂前若食厨前。直月知事人日¶
過一籌。布薩日廣誦五篇戒乃至四事及偈。¶
餘者僧常聞。一切如上座中廣說。但一切為¶
異。若上座第二上座復不能者。餘一切盡應¶
知。若不如是者越威儀法。¶

佛住舍衛城。爾時祇洹精舍檀越設供飯比¶
丘僧。第一上座不來。羹飯已冷。檀越言。比丘
<pb:KR6k0006_T_034-0500a>¶
僧集未。答言未集。誰不來。答言。第一上座¶
不來。檀越嫌言。我捨家業來欲飯僧。而比¶
丘不集。上座時至方來。亦不歎食呪願。狼狽¶
食已便去。年少問。上座來未。答言。已來¶
食竟便去。年少嫌言。上座來亦不令人知。去¶
亦不令人知。諸比丘以是因緣往白世尊。佛¶
言。呼難陀來。來已佛問汝實爾不。答言實爾。¶
佛言。從今已後。僧上座食應如是知。云何¶
如是知。今日誰施食。為二部眾。為一部眾。為¶
別房請。聚落中若精舍中應知。若有人請明¶
日飯僧。僧上座不得即受。應知前請人姓名¶
客舊巷陌處所。恐有人試弄比丘故不應即¶
受。若有人識彼請人男女得受請。受請已不¶
得便隨去。至明旦應遣直月若園民若沙彌¶
往看之。或遭縣官水火盜賊產生死亡不能得¶
辦。若有此難。僧應自辦食。若無者語令乞食。¶
使往問請主食辦未若言是何人是何食。當¶
知被誑。若僧伽藍有食應辦當食。若無應¶
唱言比丘僧被誑。各自乞食。若請主言尊者¶
正爾辦。是時上座應知時。若冬時應一切集¶
已共去。若春夏時。應前後去。若到彼請家日¶
早食未辦欲餘行。應白比丘。我欲至某¶
家。若食辦者莫待我。去已應早還。入檀越家¶
時。上座應知坐左右。若檀越作吉祥會。右敷¶
座者應坐。若為餓鬼會。左敷座者亦應坐。若¶
敷長淨坐具。急者應以手按令緩。徐徐坐不¶
得使裂。若不急者不得頓身坐。或下有器物¶
眠小兒。先應一手按座。不得持膩鉢及餅果¶
著上。不得用拭手。上座當知誰看房誰病。應
<pb:KR6k0006_T_034-0500b>¶
語與食。若檀越惜者。應語言。長壽。法應與。¶
不得不與。若日早者應著行取。若日晚者應¶
先取發遣令去。僧上座應知前人為何等施。¶
當為應時呪願。若檀越行食時。多與上座者。¶
上座應問一切僧盡得爾許不。答言止上座¶
得耳。應語言一切平等與。若言盡得者應受。¶
若須少取少。下者應語多與。若乳酪餅肉酥¶
如是比好食。盡應語平等與。僧上座法不得¶
隨下便食。應待行遍倡等供已然後得食。上¶
座法當徐徐食。不得速食竟住看令年少狼¶
狽食不飽。應相望看。不得食竟便在前出去。¶
應待行淨水。隨順呪願已然後乃出。若為亡¶
人施福者。不應作是吉祥歎。¶

#+BEGIN_VERSE
「　賢善已無常
　今是吉祥日¶
　種種設餚饍
　供養良福田
#+END_VERSE
」¶

應作如是呪願。¶

#+BEGIN_VERSE
「　一切眾生類
　有命皆歸死¶
　隨彼善惡行
　自受其果報¶
　行惡入地獄
　為善者生天¶
　若能修行道
　漏盡得泥洹
#+END_VERSE
」¶

若生子設福者。不應作如是說。¶

#+BEGIN_VERSE
「　童子棄塚間
　[口*束]指七日活¶
　不遭蚊虻害
　僮子功德力¶
　應如是呪願¶
　僮子歸依佛
　如來毘婆尸¶
　尸棄毘葉婆
　拘樓拘那含¶
　迦葉及釋迦
　七世大聖尊¶
　譬如人父母
　慈念於其子¶
　舉世之樂具
　皆悉欲令得
<pb:KR6k0006_T_034-0500c>¶
　令子受諸福
　復倍勝於彼¶
　室家諸眷屬
　受樂亦無極
#+END_VERSE
」¶

若入新舍設供者。不得作是說。¶

#+BEGIN_VERSE
「　若火燒屋時
　得出中所有¶
　必為己財寶
　不為火所焚
#+END_VERSE
」¶

應作如是呪願。¶

#+BEGIN_VERSE
「　屋舍覆陰施
　所欲隨意得¶
　吉祥賢聖眾
　處中而受用¶
　世有黠慧人
　乃知於此處¶
　請持戒梵行
　修福設飲食¶
　僧口呪願故
　宅神常歡喜¶
　善心生守護
　長夜於中住¶
　若入聚落中
　及以曠野處¶
　若晝若於夜
　天神常隨護
#+END_VERSE
」¶

若估客欲行設福者。不應作是說。¶

#+BEGIN_VERSE
「　一切諸方面
　賊難不可行¶
　今正是其時
　出家修梵行
#+END_VERSE
」¶

設作是說。¶

#+BEGIN_VERSE
「　諸方皆安隱
　諸天吉祥應¶
　聞已心歡喜
　所欲皆悉得¶
　兩足者安隱
　四足者亦安¶
　去時得安隱
　來時亦安隱¶
　夜安晝亦安
　諸天常護助¶
　諸伴皆賢善
　一切悉安隱¶
　康健賢善好
　手足皆無病¶
　舉體諸身分
　無有疾苦處¶
　若有所欲者
　
#+END_VERSE
」¶

東方有七星。常護世間令得如願。一名吉利¶
帝。二名路呵尼。三名僧陀那。四名分婆[口*束]。五
<pb:KR6k0006_T_034-0501a>¶
名弗施。六名婆羅那。七名阿舍利。是名七星。¶
在東方常護世間。今當護汝令安隱得利¶
早還。一切星宿皆當護汝。復次東方有八天¶
女。一名賴車摩提。二名尸沙摩提。三名名稱。¶
四名耶輸陀羅。五名好覺。六名婆羅濕摩。七¶
名波羅浮陀。八名阿毘呵羅。是名八天女。¶
在東方常護世間。有天王名提頭賴吒。揵闥¶
婆王及一切諸天當護汝等。普令安隱得利¶
早還。東方有支提名弓杖。常出光明。諸天恭¶
敬供養。是一切供養天。當護汝令得財利安¶
隱早還。南方有七星。常護世間。一名摩伽。二¶
三同名頗求尼。四名容帝。五名質多羅。六¶
名私婆帝。七名毘舍佉。是名七星。在南方常¶
護世間。今當護汝令安隱得利早還。一切星¶
宿皆當護汝。南方有八天女。一名賴車魔帝。¶
二名施師摩帝。三名名稱。四名名稱持。五名¶
好覺。六名好寂。七名好力。八名非斷。常護¶
世間。有天王名毘留荼。俱魔荼鬼神王。共護¶
汝得利早還。南方有支提名阿毘鉢施。常¶
放光明。諸天恭敬供養。一切供養枝提諸¶
天。常護汝等安隱得利早還。西方有七星。常¶
護世間。一名不滅。二名逝吒。三名牟邏。四¶
名堅強精進。五六同名阿沙荼。七名阿毘闍¶
摩。是名七星。常護世間。當護汝等得利早還。¶
一切星宿皆當護汝。西方有八天女。一名阿¶
藍浮婆。二名雜髮。三名阿利吒。四名好光。五¶
名伊迦提舍。六名那婆私迦。七名既色尼。八¶
名沙陀羅。是八天女。有天王名毘留博¶
叉。常護世間。有龍王名婆留尼。及一切諸
<pb:KR6k0006_T_034-0501b>¶
龍當護汝等得利早還。西方有山名饒益。日¶
月居中。若有所求得心所願。北方有七星。常¶
護世間。一名檀尼吒。二三同名世陀帝。四名¶
不魯具陀尼。五名離婆帝。六名阿濕尼七名¶
婆羅尼。是名七星。常護世間。當護汝等得利¶
早還。一切星宿皆當護汝。北方有八天女。一¶
名尼羅提毘。二名修羅提毘。三名俱吒毘。四¶
名波頭摩。五名阿尼。六名彼利。七名遮¶
羅尼。八名迦摩。是名八天女。有天王名婆¶
留那。常護世間。當護汝等得利早還。北方有¶
山名枳羅蘇。鬼神常居中。一切諸鬼神當護¶
汝等得利早還。二十八宿并日月三十二天¶
女并四大天王治世有名稱。東方提頭羅吒¶
王。西方毘留博叉王。南方毘留荼王。北¶
方婆留那王。八沙門八婆羅門。八大國剎利¶
八帝釋女等。當護汝等得利早還。若取婦施¶
者。不應作是說。¶

#+BEGIN_VERSE
「　枯河無有水
　國空王無護¶
　女有兄弟十
　亦名無覆護¶
　應作是呪願¶
　女人持信戒
　夫主亦復然¶
　由有信心故
　能行修布施¶
　二人俱持戒
　修習正見行¶
　歡樂共作福
　諸天常隨喜¶
　此業之果報
　如行不齎糧
#+END_VERSE
」¶

若出家人布施者。不得作是說。¶

#+BEGIN_VERSE
「　使子孫繁熾
　奴婢及錢財¶
　牛羊諸六畜
　一切皆滋多
#+END_VERSE
」¶

應作是呪願。
<pb:KR6k0006_T_034-0501c>¶

#+BEGIN_VERSE
「　持鉢家家乞
　值瞋或遇喜¶
　將適護其意
　出家布施難
#+END_VERSE
」¶

僧上座應如是知。若不如是者越威儀法。¶

佛住舍衛城。時檀越飯僧難陀為上座先至。¶
優波難陀及餘比丘不時集。上座嫌言。世尊¶
獨制我。不制餘人耶。乃至佛言。從今日。¶
應一切齊集食。上座應如上說。此中但以第¶
二上座。及一切為異。乃至應留比坐坐處。¶
若行食人過者。不得默然而看。比坐應語。與¶
是不得食便先食。要待遍已然後食。若時¶
逼者隨下隨食無罪。上座應呪願。若不能者。¶
第二上座呪願。若復不能者。下過乃至能者¶
應呪願。如是一切食上座應知。若不如是知¶
者越威儀法。佛住舍衛城。時優波難陀度人¶
出家受具足。受具足已不教誡。如天牛天羊¶
威儀不具足。不知承事和尚阿闍梨長老比¶
丘法。又不知入聚落阿練若法。入眾著衣¶
持鉢法。諸比丘以是因緣往白世尊。佛言。呼¶
優波難陀來。來已佛問比丘。汝實爾不。答言¶
實爾。佛言。從今日後。和上應如是教共行弟¶
子。云何教。受具足已應教誦二部毘尼。若¶
不能者教誦一部。復不能者教廣誦五篇戒。¶
復不能者教誦四三二下至四事。日三教。晨¶
起日中向冥。教教法者。若阿毘曇。若毘尼。阿¶
毘曇者九部經。毘尼者波羅提木叉。略廣。¶
若不能者應教知罪輕重。知綖經義。知毘尼¶
義。知陰界入義。知因緣義。教威儀非威¶
儀應遮受經時共誦時坐禪時。即名教。若不¶
受經共誦坐禪者。下至應教莫放逸。和上不
<pb:KR6k0006_T_034-0502a>¶
如是教共行弟子者。越威儀法。¶

復次佛住舍衛城。時優波難陀共行弟子。不¶
數至和上所。優波難陀嫌言。世尊獨制我不¶
制弟子。弟子來我當教。不來我當教誰。諸比¶
丘以是因緣往白世尊。佛言。呼是比丘來。來¶
已佛問比丘。汝實爾不。答言實爾。佛言。從今¶
日後。共行弟子應如是事和上云何事。共行¶
弟子法應晨起先右脚入和上戶。入已頭面¶
禮足問安眠不。若受經若問事已應出。小行¶
器唾壺著常處。先以水灑地然後掃。巨摩塗¶
地。洗手已授水齒木竟。持鉢與迎粥食。粥¶
已洗器舉著常處。若有請處者應往迎食。欲¶
入村時授入聚落衣。捲疊院中衣著常處。入¶
聚落時應從師後行。若欲乞食時當白和上。¶
和上應語如法莫放逸。若先還者應與和上¶
敷坐床取淨水辦草葉待和上。和上還已應授¶
與院中衣。取入聚落衣抖擻疊著常處。若熱¶
時應與水洗浴。寒時應然爐火已。若得好食¶
者應授與和上。和上看已應問。汝何處得是¶
好食。若言某甲婬女家寡婦家大童女家不能¶
男家惡名比丘尼邊惡名沙彌邊。和上¶
應語。此非行處不應取彼食。若言為說法故¶
得。應語不得邪命取人食。食時應授水洗手¶
授食。若是熱時與冷水以扇扇之。食已收鉢¶
取草葉洗鉢舉著常處。和上若欲入林坐禪¶
時。應取尼師壇著肩。上持澡盥隨後。到已¶
若受經問義。得已應在一處修習。若欲共他¶
並誦時白和上。和上應問與誰共誦。答言。與¶
某甲共誦。和上觀前人。持律儀緩者應語莫去。
<pb:KR6k0006_T_034-0502b>¶
此人不可與作往反。若持律儀好者。應語誦。¶
還時應取尼師壇著肩上持澡盥隨還。和¶
上欲禮塔時。應與水洗手授華。禮塔已與敷¶
坐床與洗脚與油塗足。欲眠時應拂拭床褥¶
安枕。應與然燈。內唾壺小行器。和上安隱¶
已然後受經問義。分房當次得時先問和上¶
然後取。二人共得房者。和上應問汝共誰得¶
房舍。答言共某甲。應觀前人。持戒緩者應語¶
莫取。生人過患。若賢善者語取。後更有上座¶
來出去時亦當白。若共行弟子於和上所應¶
如是作。若不作者越威儀法。若弟子眾多。下¶
至一拂床。是名事。¶

佛住舍衛城。時難陀優波難陀受人依止不¶
教戒。如天牛天羊。一一如向和上中廣說。¶
但以阿闍梨為異耳。¶

佛在舍衛城。爾時難陀優波難陀受人依止¶
弟子不來。師嫌言。世尊獨制我不制弟子。¶
弟子不來我當教誰。如上共行弟子中廣說。¶
但此中以依止弟子為異耳。¶

#+BEGIN_VERSE
「　上座布薩事
　第二一切然¶
　上座食上法
　第二一切法¶
　和上所教示
　共行應隨順¶
　依止順法教
　弟子應奉行
#+END_VERSE
」¶

初跋渠竟。¶

佛住舍衛城祇洹精舍。如來五日一行諸比¶
丘房。見床處處側地。風飄日曝雨露其上。蟲¶
食烏鳥糞上佛知而故問。比丘。此是誰床。處¶
處側地烏鳥糞上。乃至佛告諸比丘。從今日¶
床褥應如是知。云何知。不得見床處處側地
<pb:KR6k0006_T_034-0502c>¶
蟲噉日曝雨露風飄烏鳥糞上而置。若處處¶
者應收檢著一處。側者當正。日曝風雨飄者¶
應著房內。蟲噉者當支脚。烏鳥糞上當抖擻¶
內著房中。不得看房舍漏壞不治。若草覆¶
者當草補。瓦覆還用瓦補。石灰覆者還用石¶
灰補。泥覆還泥補。壁破者當泥治巨摩¶
塗地。眾僧床褥不得趣爾受用。以單故布覆¶
上。應以兩重尼師壇覆上。若臥具。眠時應¶
以物廁裏不得令近身。褥氍氀厚者。不得屈¶
敷破壞僧物。褥枕拘執。若垢膩者應浣。破¶
者應補已還成。若僧床褥臥具應如是舉持。¶
若不爾者越威儀法。¶

佛住舍衛城祇洹精舍。爾時諸比丘。春末月¶
不修治房舍。如來五事利益故。五日一行諸¶
比丘房。何等五。一者我聲聞弟子中不貪¶
著有為事不。二不著世俗言論不。三不¶
著睡眠不。四為看病比丘故。五有信心¶
年少比丘見如來威儀詳序發歡喜故。是名¶
五事行房。見房舍破壞不治。佛知而故問比¶
丘。是何等房破壞不治。諸比丘答言。安居比¶
丘自當治事。佛言。從今日後。安居時房舍¶
應如是治。云何治。若安居時欲至。不得看房¶
舍破壞不治而言安居人自當治。若草房者¶
當草覆。乃至泥房者應泥補。壁孔應泥治。當¶
塞鼠孔泥治地。房中受用物應聚著一處。五¶
法成就應拜分房人。何等五。不隨愛。不¶
隨瞋。不隨癡。不隨怖。得不得。知。是名¶
五。羯磨者應作是說。大德僧聽。某甲比丘五¶
法成就。若僧時到。僧拜某甲作分房人。如是
<pb:KR6k0006_T_034-0503a>¶
白。白一羯磨。乃至僧忍默然故。是事如是持。¶
是比丘得羯磨已。應條房溫室食堂講堂浴¶
室井屋廁屋門屋經行處樹下疏記多少。若¶
阿練若住處離餘住處遠者。四月十二日十¶
三日應分房舍。若不受者應餘處去。若多近¶
住處者。十四日十五日分房。應僧中讀疏。¶
大德僧聽。某甲精舍有爾所房爾所床褥爾¶
許食爾許齋日飲食。有爾所安居衣。上座應¶
語分房舍共一施。應分房從上座乃至無歲¶
比丘。不得與沙彌房。若和上阿闍梨言但與¶
我當治事應與。若房長者一人應與兩房。若¶
言我不須二得一便足。應語言不私受用故¶
與。為治事故與。若房少者二人三人共一¶
房。如是復不受者。五人六人共。若復不受。有¶
大堂者一切盡共入大堂。若復不受者。上座¶
敷大床。下座敷小床。若復不受者。上座小¶
床。下坐草褥。若復不受者。上座草褥下坐應¶
跏趺坐。若復不受者。上座跏趺坐。下坐應¶
立。若出樹下坐。冬時分房。治事故與。受用故¶
與。上座來喚起便應去。春時分房亦復如是。¶
夏時分房。治事故與。受用故與。上座來喚起¶
去不應去。若比丘春末月應如是治房。若不¶
如是者越威儀法。¶

佛住舍衛城祇洹精舍。爾時世尊五事利益¶
故。五日一行諸比丘房。見房舍漏壞不治事¶
雨潦彌滿水瀆不通門戶蟲噉床褥[醛-全+兩]青。¶
佛知而故問。比丘。是何等房。不治漏壞如¶
是。乃至佛言。從今日後。夏安居中應如是治¶
房舍床褥。云何如是治。不得見房舍漏壞及
<pb:KR6k0006_T_034-0503b>¶
以床褥而不治事。若草覆者應草補。乃至泥¶
覆者泥補通水瀆及長流。若臥床褥坐床[醛-全+兩]¶
生者。應日中曬令乾。若房內濕者。應令離壁¶
支脈勿使蟲食。應掃屋間炱煤蟲網。半月應¶
以巨摩塗地。若干者應以水合塗地。若濕¶
者淳用巨摩塗。若房內濕者。不得洗手洗足¶
洗鉢。不得閉戶。當時時開戶使風得入。不得以烟熏之。若比丘夏安居房舍當如是治。¶
若不如是越威儀法。¶

佛住舍衛城。爾時比丘阿練若處安居竟。不¶
囑便去。後野火來燒房舍。諸比丘以是因緣¶
往白世尊。佛言。比丘安居竟。房舍應如是¶
治。云何治。若比丘在阿練若處安居竟。至¶
冬欲移就暖處者。不得盡去。當求兩人三¶
人堪能者令住。應與飲食勿令乏短。若言不¶
能我何故住此空野中為。若都無住者。若有¶
床褥枕拘執銅鐵器物。一切應寄聚落中精¶
舍。臥床坐床當離壁以物支足。勿令蟲食。安¶
居竟不得見房舍漏壞不治事而去。若草覆¶
者應草補。乃至泥覆者泥補。泥治房舍作白¶
色壁。周匝尠火當囑託放牧人。汝時時與我¶
看視。聚落中住處亦應如是治事。若溫室講¶
堂食堂白污灑治事。若精舍檀越在者。應¶
語令治。若差人治。若無主復不差人者。一切¶
僧應治。當共分人得一肘二肘三肘令周遍。¶
臥床坐床緩壞者應更織令堅。若床褥枕拘執¶
臥具膩應浣令淨。若破者應補。房中受用諸¶
物。應聚著一處。若比丘安居竟。房舍床褥應¶
如是治。若不如是治越威儀法。
<pb:KR6k0006_T_034-0503c>¶

佛住舍衛城。爾時世尊五事利益故。五日一¶
行諸比丘房。見臥床坐床處處狼藉側地。佛¶
知而故問。是何等床狼藉不舉答言世尊。是¶
舊比丘所安。我是客。佛言。從今以後。客比¶
丘應如是知。云何知。乃至不得見臥床坐床¶
狼藉蟲噉而置。若狼藉者應收置一處。若側¶
者應正以物支足勿使蟲噉。客比丘來至不¶
得便持物著屋中。當放物一處覓舊比丘。得¶
房舍已若地不平者應平。若有鼠孔者應塞¶
泥治。若有炱煤蟲網應掃。臥床坐床若緩者¶
應織令急。褥枕拘執應抖擻屋中。應以水灑¶
淨掃塗地。若木衣架者。當以物拭令淨。若是¶
竹滑者以手拭之。應看壯堅者以鉢懸上。若¶
半夜住者。亦應如是治竟去。客比丘。若不如¶
是治越威儀法。¶

佛住舍衛城祇洹精舍。爾時如來五事利益¶
故。五日一行諸比丘房。乃至言世尊。是客¶
比丘敷置。非我舊。比丘。佛言。從今已後舊¶
比丘應如是知。云何知。舊比丘不得於床。¶
敷處處棄捐令蟲噉食而置。若處處星散者。¶
應聚一處。若蟲噉者當以物支足。舊比丘法¶
不得自住好房。好床褥枕留弊壞垢膩者待客¶
比丘來。自當治當修治好者待客比丘。舊比¶
丘應如是知。若不如是越威儀法。¶

佛住舍衛城祇洹精舍。如來五事利益故。¶
五日一行諸比丘房。乃至佛見已知而故¶
問。比丘。是誰床敷。答言世尊。是舊比丘敷。¶
我方始住。佛言。從今已後。敷床一切比丘¶
應如是知。云何知。一切比丘不得令床褥處
<pb:KR6k0006_T_034-0504a>¶
處雨露日炙蟲噉。若見散在地者。應聚著一¶
處。若雨露日炙者應安覆處。若蟲噉者當支¶
足。若房舍漏壞者應覆。草覆者草補。乃至泥¶
覆者泥補。壁穿壞者當補治泥地。若床褥枕¶
拘執垢膩破壞者。不得看置。應浣染補治。內¶
毳當擗還。[槎-工+目]床繩緩者當織令堅緻。打犍¶
椎治床褥時。不得徐徐來。應疾往集。集已應¶
當共治。有應作繩者。有應織者。當共作。若分¶
者各自持去。若如是打犍椎治床褥時。不得¶
言我是阿練若我乞食我大德我是上座不能¶
治此中受用者。自當治一切盡集共治。有繩¶
線者。有縫者。有上色者。比丘應如是一切¶
治。若不如是越威儀法。¶

佛住舍衛城。爾時諸比丘處處大便。為世人¶
所嫌。云何沙門釋子似如牛驢。便右無常處。¶
諸比丘以是因緣往白世尊。佛言。從今已後¶
應作廁屋。廁屋不得在東在北。應在南在西¶
開風道。作法者。若作坑。若依高岸。若坑底有¶
水出者。當使淨人先起止中。然後比丘行。若¶
臨岸上底有流水者應安板。令先墮板上後¶
墮水中。應作兩孔三孔。孔廣一肘不舒手。長¶
一肘半。屋中應安隔。使兩不相見。邊安廁篦。¶
屋下應安衣架。爾時有比丘先在廁上。後有¶
比丘急行入廁便。欲在先比丘上行。彼比丘¶
言。長老莫污我。比丘以是因緣往白世尊。佛¶
言。從今已後。上廁法應如是知。云何如是¶
知。不得臨急已然後上廁。應當如覺欲行便¶
往。往時不得默然入應彈指。若內有人亦應¶
逆彈指。若大急者。應背蹲先人應相容處。不
<pb:KR6k0006_T_034-0504b>¶
得未至便高舉衣來。當隨下隨騫。不得著僧¶
臥具上廁。不得廁上嚼齒木覆頭覆右肩。應¶
當偏袒。不得在中誦經禪定不淨觀及以睡眠¶
令妨餘人。起時不得高舉衣起去。應隨下隨¶
起。復次爾時諸比丘用竹作籌草傷破身。諸¶
比丘以是因緣往白世尊。佛言。從今已後。不¶
聽竹片[竺-二+韋]片木札及骨。應用滑物圓物。不得¶
用已放廁中。應土毘夜置一處。若是深坑高¶
岸放中無罪。大小行及涕唾。當使正墮孔中。¶
不得污兩邊。若前人污者。當以木篦除令淨。¶
不得大小行已不用水而受用僧坐具床褥。¶
應安水瓶。若是坑者不得就中用水。若臨岸¶
者得用。當用木石瓦作瓶蓋。年少比丘次第¶
益水。時時當洗瓶。若木蓋者不得日中矖勿¶
令破。若是瓦石者得著日中矖。廁邊應著灰¶
土巨摩。若水器有蟲者。不得言此中有蟲。當¶
持草橫上令知有蟲相。不得多用。水應裁量¶
用。若瓶水盡者。當語知水家使人益若自益。¶
下至一澡盥水令得一人用。若下部痔¶
病不得洗者。當用軟物拭。若布若樹葉。若¶
無廁屋者應在房後。若壁下便右。不得並嚼¶
楊枝及覆頭覆肩。應偏袒。若夜患下者。應以¶
瓦器盛棄之。若無器者當在水瀆邊。明當洗¶
去。若溫室講堂中卒下者當出。若大急不得¶
去者當在一處。不得如牛隨行隨故。曉當除¶
却水洗處。持油塗之下至巨摩。若繞塔時。腹¶
痛下者應當去。若大急者應在一處。不得如¶
牛污脚而去。竟已當除去水洗香泥塗之。若¶
阿練若處無香者。當持油塗。若欲入聚
<pb:KR6k0006_T_034-0504c>¶
落。當先便右已而去。入聚落中若大行者。應¶
往丈夫廁上。不得入女人廁。若無者應問人¶
求隨所安家。問時不得問年少婦女聞已當¶
笑。應問長宿。若復無者當入空舍。入時不得¶
在淺露處。不得深處使人請呼是賊。若復¶
無者。應在道邊牆下。若有伴者令背向障。若¶
共賈客行時大便者應下道。勿在上風熏人。¶
應在下風。若宿時欲便右者。不得默然去。當¶
語賈客勿呼是賊。亦當在下風。不得在上風。¶
若隨賈客船上行時若大便者。當到大行處。¶
應用木板著下。令先隨木上然後墮水。若¶
無木者。乃至一廁草承。若無廁草。當用瓦器¶
盛以棄之。若塔院僧院內見不淨者應除¶
去。若二人共行見者下坐應除。若下坐持戒¶
緩者當自除。若被毒。醫言應服大便汁。若自¶
己許不須復受。若他許者當受。若比丘在廁¶
上應如是。若不如是越威儀法。¶

佛住舍衛城。爾時比丘處處小行。為世¶
人所嫌。云何沙門釋子如牛驢處處小行。此¶
壞敗人何道之有。乃至佛言。從今已後。應作¶
小行處。作法者。不得在北在東。應在南在西¶
開風道。時有比丘小便。復有比丘來於上¶
欲小便。先比丘言。長老莫污我。諸比丘以是¶
因緣往白世尊。佛言。從今已後。小便法應如¶
是知。云何知。不得臨急然後去。如覺欲行當¶
去。應先彈指。若先有人者亦逆彈指。若急¶
者應背先人。先人應容處。不得覆頭覆右肩¶
並嚼齒木。應偏袒右肩當上行。不得在上禪¶
定睡眠誦經及不淨觀以妨後人。竟當時去。
<pb:KR6k0006_T_034-0505a>¶
若無小便處者。應以甖盛。當安穿底¶
甌。別一甌中行以寫中。若無甌者當用木杓¶
寫中。不得大行涕唾中。年少比丘次第棄¶
之。棄時當著屏處。不得棄塔院上流中。寫¶
已當水洗覆地。若無者應人人求器。若是瓦¶
者應洗已覆地。若木者洗已著陰中。勿令破¶
當施援。夜當內著床下。若無器者。水瀆邊¶
小便。不得在塔上流若溫室講堂上。欲小便¶
時應出。若急失者不得行失小便當住一處。¶
訖然後以水洗油塗乃至巨摩。若繞塔欲小¶
便者應去若急者不得並行應住一處。訖以¶
水洗之香塗。若阿練若處無香者。當用油塗。¶
若欲入聚落。當先小便已而去。若聚落中欲¶
小便者。當在屏處。若急不得至屏處者當向¶
牆。若有伴應背向障。若共賈客道行欲小便¶
者。當在下風不得上風。若夜宿時小便者。當¶
在下風。起時當語人令知。勿令人呼是賊。若¶
船行者當至小便處。若無者當小便器中已¶
寫棄。比丘病。醫言當服小便者。不得取初¶
後應取中。若自己許承取即名受。若在地及¶
他許當受。小便法應如是。若不如是越威儀¶
法。¶

佛住舍衛城。爾時六群比丘嚼未斷治齒木。¶
為世人所嫌。云何沙門釋子如凶惡人含枝¶
條嚼齒木。諸比丘以是因緣往白世尊。佛言。¶
從今日後。不聽用齒木。復次佛住舍衛城爾¶
時世尊大會說法。時比丘口臭。在下風而¶
住。佛知而故問。是何比丘獨在一處如嫌恨¶
人。比丘答言。世尊制戒不聽嚼齒木。口臭恐
<pb:KR6k0006_T_034-0505b>¶
熏諸梵行人。故在下風。佛言。聽用齒木應¶
量用。極長者十六指。復次爾時有檀越¶
在阿練若處種樹。比丘拔取作齒木用。主見¶
已心生不悅。即往佛所以是因緣而白世尊。¶
佛為隨順說法。發歡喜心已禮佛而退。佛言。¶
呼是比丘來。比丘來已佛問。汝實爾不。答言¶
實爾。佛言。汝云何取華果樹作齒木。從今¶
已後。不聽用花果樹作齒木。嚼齒木時不得在¶
溫室講堂食屋及僧前和上阿闍梨前塔前像¶
前。不得覆頭覆肩。應偏袒右肩在屏處。若¶
僧房內者。應以器承嚼。殘餘不得著器中。¶
不得著塔院中僧院中常行處。刮舌時不得¶
如婬欲人法。刮已當洗著一處。若齒木難得¶
者。當截所嚼處棄之。洗已殘者明日更用。復¶
次爾時有比丘嚼齒木欲盡。見世尊來。以恭¶
敬故咽之。細木著咽喉不樂。諸比丘以是因¶
緣往白世尊。佛言。從今以後。不聽嚼盡。極¶
長者長十六指。極短者四指以上。嚼時當在¶
屏處。先淨洗手齒木嚼已水洗棄之。用時不¶
得如婬欲人。當以除口臭穢故。嚼時不得咽¶
若誤咽者無罪。比丘病。若醫言嚼齒木咽¶
之當差。應受已嚼咽。若無齒木者。當用灰¶
鹵土㙛薑石草木洗口已食。若塔院僧院。中¶
見所嚼齒木。當取棄之。若二人共見。小者應¶
棄。若下坐持戒緩者。當自取棄之。齒木法應¶
如是。若不如是越威儀法。¶

#+BEGIN_VERSE
「　床敷春末月
　安居坐已竟¶
　客比丘并舊
　一切亦復然¶
　廁屋大小便
　齒木二跋渠
#+END_VERSE
」
<pb:KR6k0006_T_034-0505c>¶

佛住舍衛城。如來五事利益故。五日一行諸¶
比丘房。見比丘敷衣地補。佛言。從今日應¶
作席。作法應用竹[竺-二+韋]長十肘廣六肘。欲縫衣¶
時應講堂上若溫室禪房中。敷席已張¶
衣上縫。當洗脚坐上。若不洗當背坐上勿令¶
脚近不得在上曬穀曬衣染衣。不得使日炙¶
雨露鳥獸污上。縫衣竟當內著覆處。若無席¶
者應在床上作。若復無者溫室講堂上巨摩¶
塗地縫。衣時應如是。若不如是越威儀¶
法。¶

佛住舍衛城。爾時比丘坐禪還。持冷脚熨¶
他。彼比丘心驚不安。諸比丘以是因緣往白¶
世尊。佛言。從今已後當作障隔。作法者。應¶
用[竺-二+韋]竹若氈。竪四角施簾繩繫。坐禪還時¶
開。入中還閉。不得晝閉應舉。夜當下。障隔法¶
應如是。若不如是越威儀法。¶

佛住舍衛城。爾時世尊五事利益故。五日一¶
行諸比丘房。見房舍漏壞不治。佛知而故問。¶
是何房舍漏壞乃爾。從今日後。房舍應如是¶
知。云何如是知。不得見房舍漏壞不治。若¶
草覆者草補。乃至泥覆者泥補。應時時掃屋¶
間蟲網塵埃。地高下者應平治。塞鼠穴泥¶
治。半月當一巨摩塗地。若地燥者當水和塗。¶
若濕者淳用。若是上屋地作紺青色者。當以¶
物裹床足。不得在中然燈經行及著革屣。不¶
得唾地。當用唾壺。若是中屋者。得洗足洗¶
手面蕩鉢。下屋者。得然燈經行洗足洗手面¶
蕩鉢。房舍應如是。若不如是越威儀法。¶

佛住舍衛城。爾時世尊五日一行諸比丘房。
<pb:KR6k0006_T_034-0506a>¶
見房舍講堂壁上涕唾淋落垂地。佛知而故¶
問。是何涕唾不淨乃爾。佛言。從今已後。涕¶
唾法應如是知。云何如是知。壁泥以不泥盡¶
不得唾。若地不泥者當唾一處。以脚摩之。¶
不得處處污。若作地者應用唾壺唾壺。底當安¶
沙若灰薑石。當數棄之。勿令臭穢生蟲清水。淨洗覆乾。不得在中嚼齒木。若禪房中¶
欲唾者。應唾革屣底拭地。若地有覆者當用¶
唾壺。若在食上欲唾者。不得大郝著地。使¶
比坐比丘惡心。應唾兩足中間以脚摩之。若¶
太多出不止者。當出外唾已還坐。若和上阿¶
闍梨前欲唾者。當至屏處。若聚落中欲唾者¶
應唾足邊。以脚摩之若是末土無罪。若塔¶
院中僧院中見涕唾者。應以足摩之。若二人¶
共見。小者應摩。若小者持戒緩者當自摩。¶
比丘唾時應如是。若不如是越威儀法。¶

佛住舍衛城。爾時比丘舉鉢著向孔中。旋風¶
來吹墮地即破。聞食粥犍椎聲欲取鉢。正¶
見一聚碎瓦。諸比丘以是因緣往白世尊。佛¶
言。呼是比丘來。佛問比丘。汝實爾不。¶
答言實爾。佛言。從今日後。鉢應如是知。云何¶
知。不得舉著向孔中岸邊危處。不得著開戶¶
扇處及行來處。不得用灰洗令脫色。當用樹¶
葉汁無沙巨摩洗。洗時不得在岸邊危處石¶
上㙛上。不得在多羅樹下迦毘陀樹下那梨¶
樹下。洗鉢應踞坐。若胡跪離地一磔手。應¶
先洗和上阿闍梨鉢然後自洗。不得持自鉢¶
中殘水寫和上阿闍梨鉢中。當持和上阿闍¶
梨鉢中殘水洗己鉢。乾時亦先收和上阿闍
<pb:KR6k0006_T_034-0506b>¶
梨鉢。盛時應先盛。和上阿闍梨鉢。盛時當踞¶
坐持鉢囊帶摜臂著膝上盛之。若著臥床上¶
若坐床上。鉢囊當用兩重三重作。欲懸鉢時。¶
當先搖銷橛堅不。然後安之。若無懸處者¶
當著床上。若向中有櫳疏遮者得安。若有鉢¶
龕者得安。勿令相[打-丁+棠]鉢龕當作緣。不得闇中¶
取鉢不得不淨手取。應淨洗手。若以葉捻取。¶
取鉢時一手捉兩。一手捉一。不得捉四。授鉢¶
時不得卒放。應問言捉未。若言捉已乃放。不¶
得持鉢盛不淨物。亦不得用盛水剃髮洗足手¶
面浴室中用及洗小便處用。護鉢如護眼¶
應當如是。若不如是越威儀法。¶

佛住舍衛城。爾時六群比丘呰毀粥。若見薄¶
者作是言。此非粥。此是遙浮那河。若見¶
強者便言。此非粥。是飯折人齒。諸比丘以是¶
因緣往白世尊。佛言。呼是比丘來。佛¶
問比丘。汝實爾不。答言實爾。佛言。從今已¶
後。粥應如是知。云何知。若聞打食粥犍椎¶
聲時。當知此是二部僧粥。為是一部僧。為¶
是師徒眷屬。知已應去。到已不得形相厚薄。¶
隨得應取。不得越次取。取時不得覆頭覆肩¶
著革屣。應脫革屣偏袒右肩取。若行粥人去¶
使者。下至脫革屣根。若不及脫者待還。時¶
取。若倩人取。若坐者次第取。若薄者不得言¶
太清如遙浮那河見月影。若強者不得言此¶
是飯折人齒。隨得應取。粥法應如是。若不如¶
是越威儀法。¶

佛住王舍城迦蘭陀竹園。爾時比丘在帝釋¶
石窟山邊坐禪。時有比丘在前立住。坐禪
<pb:KR6k0006_T_034-0506c>¶
比丘心不得定。諸比丘以是因緣往白世尊。¶
佛言。呼是比丘來。來已佛問言。汝實爾不。答¶
言實爾。佛言。從今已後。當如是住。云何如¶
是住。不得在坐禪比丘前立。不得在僧中當¶
前立。不得當徒眾坐前立。不得當和上阿闍¶
梨前立。及長老比丘前立。不得著革屣叉腰¶
覆頭放兩手在邊。若病者無罪。不得在婬女¶
前住。樗蒱兒前沽酒家前屠兒前獄囚前¶
殺人前住。不得在深邃處立住。住法應如是。¶
若不如是越威儀法。¶
《摩訶僧祇律》卷第三十四¶

