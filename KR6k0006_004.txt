#-*- mode: mandoku-view; -*-
#+DATE: 2015-08-30 20:39:26.947204
#+TITLE: 摩訶僧祇律
#+PROPERTY: CBETA_ID T22n1425
#+PROPERTY: ID KR6k0006
#+PROPERTY: SOURCE Taisho Tripitaka Vol. 22, No. 1425
#+PROPERTY: VOL 22
#+PROPERTY: BASEEDITION T
#+PROPERTY: WITNESS T@YUAN
#+PROPERTY: LASTPB <pb:KR6k0006_T_004-0253c> ¶
#+PROPERTY: JUAN 4
¶
¶
《摩訶僧祇律》卷第五¶
¶
東晉天竺三藏佛陀跋陀羅¶
共法顯譯¶
四波羅夷第三戒初(殺戒)¶

佛住毘舍離。時毘舍離有一病比丘。嬰患¶
經久治不時差。看病比丘心生疲厭。便語病¶
比丘言。長老我看病。久不得奉侍和尚阿闍¶
梨。亦不得受經誦經思惟行道。長老病疾¶
既久治不可差。我亦疲苦。病比丘言。當奈之¶
何。我亦患厭苦痛難忍汝若能殺我者善。是¶
比丘即便殺之。諸比丘聞已。以是因緣具白¶
世尊。佛言。呼彼比丘來。來已佛廣問上事。比¶
丘汝實作是事不。答言。實爾世尊。佛言癡人。¶
汝常不聞我無量方便稱讚於梵行人所身行¶
慈口行慈意行慈。供養恭給所須。汝今云何¶
自手斷人命根。此非法非律非是佛教。不¶
可以是事長養善法。佛告諸比丘。依止毘舍¶
離比丘皆悉令集以十利故為諸比丘制戒乃¶
至已聞者當重聞。若比丘自手斷人命。¶
是比丘波羅夷不應共住。¶

復次佛住毘舍離。時有一病比丘。得患久¶
治不能差。看病比丘心生疲厭。便語病比丘¶
言。長老我看病來。久不得奉事和上阿闍¶
梨。不得受經誦經思惟行道。長老疾病既久¶
治不可差。我亦疲苦。病比丘言。當奈之何。我
<pb:KR6k0006_T_004-0254a>¶
亦患此苦痛難忍。汝若能殺我者善。是比丘¶
言。世尊制戒不得自手殺人。病比丘言。汝若¶
不能自手殺人者。汝可為我求持刀者來。是¶
時看病比丘便往鹿杖外道所語言。長壽汝¶
能殺某比丘者。當與汝衣鉢。彼便如語殺之¶
取衣鉢。諸比丘聞已以是因緣具白世¶
尊。佛言。呼看病比丘來。來已佛問看病比丘。¶
汝實作是事不。答言實爾。佛言癡人。汝常不¶
聞我無量方便稱讚於梵行人所身行慈口行¶
慈意行慈。供養恭給所須。汝今云何求持¶
刀者斷人命。此非法非律非是佛教。不可¶
以是長養善法。佛告諸比丘。依止毘舍離¶
比丘皆悉令集。以十利故為諸比丘制戒。乃¶
至已聞者當重聞。若比丘自手斷人命。求持¶
刀者令奪人命。是比丘波羅夷。不應共¶
住。¶

復次佛住毘舍離。時有長病比丘。有看病¶
比丘。乃至語長病比丘言。我不得受經誦¶
經思惟行道。又復從人求索隨病飲食湯藥。¶
人皆厭我。我亦疲苦。病比丘言。當如之何。¶
我亦患此苦痛難忍。汝能殺我者善。是比丘¶
言。汝不聞世尊制戒。不得手自殺人耶。病¶
比丘言。若爾者汝為我呼持刀者來。比丘¶
復言。汝不聞世尊制。不得求持刀者令¶
殺人耶。病比丘言。今當奈何。看病比丘言。¶
汝但求活不欲死。若欲死者汝自有刀。可¶
用自殺。亦可飲毒。用繩自戮。投坑赴火。抱¶
石沈淵。自殺之法亦甚眾多。作是讚已¶
避出在外。時病比丘於後自殺。諸比丘以
<pb:KR6k0006_T_004-0254b>¶
是事貝白世尊。佛言。呼彼看病比丘來。來已¶
佛廣問上事。汝實爾不。答言。實爾。佛言。汝¶
常不聞我無量方便稱讚於梵行人所身行慈¶
口行慈意行慈。供養供給所須耶。汝今云何¶
譽死歎死。此非法非律非如佛教。不可以是¶
事長養善法。佛告諸比丘。依止毘舍離比丘¶
皆悉令集。以十利故為諸比丘制戒。乃至已¶
聞者當重聞。若比丘自手斷人命。求持刀與¶
殺者。教死譽死。是比丘得波羅夷。不應共¶
住。¶

復次佛住毘舍離。廣說如上。時鹿杖外道殺¶
比丘已。甚大憂惱作是念言。我今云何斷梵¶
行人命作是惡法。我命終後將無墮惡道入¶
泥犁中。爾時天魔波旬常作方便增長諸惡。¶
便於空中語外道言。汝莫憂惱畏墮惡道。所¶
以者何。汝今所作脫人苦患。未度者度功德¶
無量。時彼外道即作是念。我殺比丘及獲大¶
福。能使諸天隨喜讚善。作是念已。復持利¶
刀至僧房中及經行處。處處唱令語諸比丘。¶
誰欲離苦誰求度者。我能脫苦能令得度。爾¶
時世尊為諸比丘說不淨觀。時諸比丘修不¶
淨觀患厭身苦。中有以繩自戮。飲服毒藥。¶
以刀自害。投坑赴火。自殺者眾。又為鹿杖¶
外道前後所殺者。非是一人二人三四五¶
十人乃至六十人。爾時世尊月十五日坐於¶
僧中。前後圍遶欲作布薩。世尊左右觀察見¶
眾僧少。問阿難言。今比丘僧何以希。何¶
以不見某比丘等。阿難白言。世尊。先¶
為諸比丘說不淨觀讚歎修習不淨功德。
<pb:KR6k0006_T_004-0254c>¶
是諸比丘勤修不淨觀。修不淨觀已極厭患¶
身。或有以刀自殺。乃至使鹿杖外道斷其命¶
者。半月之中乃至六十人。諸不來者皆悉命¶
過。唯願世尊更開餘法。不令諸比丘厭身自¶
殺。令諸賢聖久存於世利益天人。於是佛告¶
阿難。更有三昧。使諸比丘快樂善學不極厭¶
身。何等三昧快樂善學不極厭身。所謂阿那¶
般那。阿難。云何比丘修阿那般那念。作¶
證成就遊安樂住。若比丘依城邑聚落住。¶
時到著入聚落衣持鉢入城乞食。攝身口意善住身¶
念。心不馳亂常行正受。攝持諸根入城乞食。¶
乞食已還至彼寂靜處安坐。謂於空地山[澗-日+月]¶
巖窟塚間。敷草正坐。除諸貪欲瞋恚睡眠掉¶
悔疑蓋滅諸障礙。心慧力明繫心在息。息入¶
時知息入。息出時知息出。息入長時知息入¶
長。息出長時知息出長。息入短時知息入短。¶
息出短時知息出短。息入遍身時知息入遍¶
身。出息遍身時知出息遍身。入息身行捨時¶
知入息身行捨。出息身行捨時知出息身行¶
捨。入息喜時知入息喜。出息喜時知出息喜。¶
入息樂時知入息樂。出息樂時知出息樂。入¶
息意行時知入息意行。出息意行時知出息¶
意行。入息意行捨時知入息意行捨。出息¶
意行捨時知出息意行捨。入息知心時知入¶
息知心。出息知心時知出息知心。入息心悅¶
時知入息心悅。出息心悅時知出息心悅。入¶
息心定時知入息心定。出息心定時知出息¶
心定。入息心解脫時知入息心解脫。出息心¶
解脫時知出息心解脫。入息無常時知入息
<pb:KR6k0006_T_004-0255a>¶
無常。出息無常時知出息無常。入息斷時知¶
入息斷。出息斷時知出息斷。入息無欲時知¶
入息無欲。出息無欲時知出息無欲。入息滅¶
時知入息滅。出息滅時知出息滅如是阿難¶
作此念者。名為快樂善學不極厭身。命諸¶
賢聖久住於世利益天人。佛告諸比丘。依止¶
毘舍離比丘皆悉令集。以十利故為諸比丘¶
制戒。乃至已聞者當重聞。若比丘自手奪¶
人命。求持刀與殺者。教死歎死。咄男子用¶
惡活為死勝生。如是意如是想。方便歎譽死¶
快令彼死。非餘者是比丘波羅夷。不應共住。¶
比丘者。乃至年滿二十受具足。是名比丘。自¶
手者。身身分身勢。自身者。全身塠壓¶
殺人波羅夷。是名自身也。身分者。若手¶
若脚若肘若膝。及餘身分殺人者波羅夷。是¶
名身分。身勢者。若杖若石若塼。遙擲殺¶
人波羅夷。是名身勢。人者。有命人趣所¶
攝。奪命者。令彼命根不相續四大分散。是名¶
奪命。求者。求持刀人。若男女大小在家出家。¶
刀者。若劍戟長刀短刀鉾矟鐵輪。一切利器¶
乃至鍼等。歎死者。言用惡活為死則勝生。如¶
是意者殺意也。如是想者殺想也。歎譽死快¶
者。令彼人死。非餘者。因是死是比丘波羅夷。¶
不應共住。波羅夷者。於法智退沒墮落無¶
道果分。如是乃至盡智無生智。於此諸智退¶
沒墮落無道果分。是名波羅夷。又復波羅夷¶
者。於泥洹退沒墮落無證果分。是名波羅夷。¶
又復波羅夷者。離於不殺退沒墮落。是名波¶
羅夷。又復波羅夷者。所可犯罪不可發露悔
<pb:KR6k0006_T_004-0255b>¶
過。是名波羅夷。比丘殺人者。若用刀殺若毒¶
殺若塗殺若吐殺若下殺若墮胎殺。說相¶
殺歎譽殺。刀者。若劍大小刀乃至鍼等。殺心¶
身動。時得越毘尼罪。觸彼身時偷蘭罪。因¶
是死非餘。波羅夷。是名刀殺。毒藥殺者¶
有三種藥。有生毒藥。有作毒藥。有蠱毒藥。生¶
毒藥者。有國土地生毒藥。如倪樓國生勝渠¶
毒藥。欝闍尼國生伽羅毒藥。是名生毒藥。作¶
毒藥者。如獵師作毒藥。根莖花葉合和為藥。¶
是名作毒藥。蠱毒藥者。若蛇毒那俱羅毒猫¶
子毒鼠毒狗毒羆毒人毒。如是種種毒。是名¶
蠱毒。若比丘以殺人心取此三種藥。得越比¶
尼罪。到彼身偷蘭罪。若因是藥死者。波羅夷。¶
是名毒藥殺。塗者。若比丘欲殺人故。¶
手捉毒藥時得越比尼罪。塗彼身分得偷蘭¶
罪。彼因是死波羅夷。是名塗藥殺。吐¶
者。若比丘欲殺人故。合吐藥作是念。我持是¶
藥與彼當令吐膿血內藏。得越比尼罪。與彼¶
藥得偷蘭罪。彼因是藥吐死波羅夷。下藥者。¶
比丘欲殺人故。作下藥作是念。持是藥與¶
彼。令下膿血及下內藏。得越比尼罪。若與彼¶
藥。得偷蘭罪。若因是下藥死波羅夷。¶
是名下藥。墮胎者。比丘欲殺母人¶
而胎墮者。得越比尼罪。欲墮胎而母死者。¶
得越比尼罪。欲殺母母死者。得波羅夷。欲墮¶
胎者胎分乃至身根命根墮者波羅夷。若人壞¶
畜生胎墮者。得越比尼罪。是名為墮胎殺。¶
說相者。若比丘語人言。我今所見汝將必¶
死。便可自殺用是苦活為。是人因是死者。是
<pb:KR6k0006_T_004-0255c>¶
比丘得波羅夷。又復言。如我夢所見汝今定¶
死。又復言。我聞野干嵬梟烏鵲鳴。我今¶
見汝面色鼻曲。汝將定死。便可自殺用苦¶
活為。是人因是死。比丘得波羅夷。又¶
復問言。汝幾歲。答言。我爾許歲。又言。我解¶
一切性命。汝今年必死。汝不如自殺用惡活¶
為。因是死者。是比丘波羅夷。又復言。汝¶
屬何星。答言。我屬某星。便言我知彼星。當¶
知汝今必死無疑。何不自殺用苦活為。是人¶
因是死。是比丘得波羅夷。復問。汝名¶
何等。答言我名某甲復言我解一切名字。汝¶
必定死。復問汝何姓。答言我姓某。復言我¶
解一切名姓。汝今必死。復問汝何所食。答言¶
食如是食。便教令吐。吐已說言。汝食此食¶
必死無疑。復問汝何處食。答言某處食。復教¶
令吐。吐已語言某處有毒汝今必死。何不自¶
殺用苦活為。是人因是死。是比丘波羅¶
夷。若比丘欲殺人故說相得越比尼罪。彼作¶
方便欲自殺。得偷蘭罪。若自殺已波羅¶
夷。是名說相殺。歎譽殺者。施戒果施者。比丘¶
問言。汝布施不。答言布施。比丘言。汝已作¶
功德必生善處。何不自殺用苦活為。是名施¶
戒者。比丘問人。汝持戒不。答言持戒。世尊¶
說持戒生二處。天上人中。用苦¶
活為。是名讚持戒果者。比丘言。汝已得須陀¶
洹果不墮惡趣。極至七反天人往來。便盡¶
苦邊閉惡趣門。何不自殺用苦活為。又言¶
汝已得斯陀含。一來世間便盡苦邊。何不自¶
殺用苦活為。復言汝已得阿那含。不還世間
<pb:KR6k0006_T_004-0256a>¶
便盡苦邊。何不自殺用苦活為。復言汝已得¶
阿羅漢婬怒癡盡。不隨煩惱心得自在。何不¶
自殺用苦活為。若比丘欲殺人故。讚歎施¶
戒果者得越比尼罪。彼方便欲自殺時。得偷¶
蘭罪。若自殺已波羅夷。若行若獨癡。若毘¶
多羅呪若屑藥。若烏滿吐若坑埳。若阿波¶
欽滿若示道。若河若大臣。若僧坊若虎若外¶
道。行者。若十人若二十人共隨道行。比丘¶
先有怨嫌。欲害前人誤害中人。得越比尼¶
罪。欲害中人誤害後人。得越比尼罪。欲害¶
後人誤害中人。得越比尼罪。欲害中人誤害¶
前人。得越比尼罪。欲害前人害前人者。波羅¶
夷。欲害中後人害中後人者。波羅夷。若都一¶
切有殺心者。隨所害人得波羅夷。是名行殺。¶
獨癡者。若比丘有心作獨癡。若於¶
道中安施獨癡者。得越比尼罪。彼受苦¶
痛時得偷蘭罪。若彼死者得波羅夷。是名獨¶
癡殺。毘陀羅呪者。若比丘欲殺人故。作毘¶
陀羅呪。害心作呪時得越比尼罪。令彼生恐¶
怖時得偷蘭罪。彼死者得波羅夷。是名毘陀¶
羅呪殺。屑藥殺者。若比丘欲殺人故。作末¶
屑藥作是念。持是藥當殺彼人者。得越比¶
尼罪。若藥著彼身者得偷蘭罪。若死者波¶
羅夷。是名屑藥殺。烏滿吐者。若比丘欲殺人¶
故。於道中作烏滿吐。若比丘殺心作時得越¶
比尼罪。彼受苦痛得偷蘭罪。若死者波羅¶
夷。是名烏滿吐殺。坑埳者。比丘欲¶
殺人故。當道中作坑安種種利槍。以草土覆¶
上令彼墮死。殺心作時得越比尼罪。若受苦
<pb:KR6k0006_T_004-0256b>¶
痛時得偷蘭罪。若死者波羅夷。是名坑埳¶
殺。阿波欽滿者。若比丘欲殺人故。於道¶
中安施阿波欽滿。比丘殺心作時得越比尼¶
罪。若受苦痛時得偷蘭罪。若死得波羅¶
夷。是名阿波欽滿殺。示道殺者。若比丘在¶
道邊經行。有人來問比丘言。長老我欲至某¶
聚落。道在何處。比丘與彼人先有怨嫌。便¶
作是念我今得是人。便當示道令死使無¶
一活。便指示惡道。若王難若師子虎狼難若¶
毒螫難。示是等惡道時得越比尼罪。若受苦¶
痛時偷蘭罪。若死者波羅夷。是名示道¶
殺。河殺者。若比丘在河邊經行。有人來問¶
比丘。長老我欲至某處應從何處度。是比丘¶
於彼人先有怨嫌。便作是念。我今得是人。便¶
示此非濟處勿令一人得脫。便示非濟處。若¶
泗澓處。伏石機激尸牧摩羅等處。若上彼¶
岸處。有王禁難有賊難。有師子虎狼毒虫難等¶
。示彼非濟處時得越比尼罪。若受苦痛時¶
得偷蘭罪。若死得波羅夷。是名河殺。大臣¶
者。若有大臣暴虐無道。貪取人物用自供給。¶
不畏罪罰。恣意放逸作是念言。寧作今日烏。¶
不作明日孔雀。王聞已攝錄囚繫責之¶
以罪。彼畏死故一切資財用持贖命。時有¶
比丘出入某家。便往慰勞問其家苦樂。其婦¶
答言。家主有事繫閉在獄。何得有樂。阿闍梨¶
當知。今我家主恐罪至死。故一切資財盡持¶
贖命。錢財若盡便當貧窮無由自活。比丘言。¶
汝莫愁悒。我當語汝夫不令用財。便至獄¶
上慰勞言。無病長壽。大臣見比丘來心大歡
<pb:KR6k0006_T_004-0256c>¶
喜言。阿闍梨外何所聞。比丘答言。聞汝當死¶
欲盡持家財自用贖命。若如是者汝後妻子。¶
當遭貧困飢寒乞匃。又汝家門戶惡名流布。¶
大臣答言。當如之何。比丘言。是王無道徦¶
使盡輸汝財會不相活。慎莫與物。但當任其¶
裁量。若彼大臣然可其語時。是比丘得越比¶
尼罪。若受苦痛時得偷蘭罪。若死波羅¶
夷。若大臣聞彼比丘語。答言阿闍梨是我知¶
識。而惜錢財不用活我。我死之後。假使日¶
月不出非我所憂。況復餘事。阿闍梨還去思¶
惟。佛語吉凶好惡無豫尊事。爾時得越比尼¶
罪。大臣尋即思惟。信如比丘語是王無道。設¶
盡與財會必殺我。我既唐死妻子飢寒無由¶
自活。門戶恥辱痛甚於死。我今身自當之不¶
與財物。以不即用比丘語故是人死者。比¶
丘以先教方便故。得偷蘭罪。有人犯王法。有¶
伺捕得縛送與王。王教將去隨法治罪。時典¶
刑者。以伽毘羅花莊嚴罪人頭反縛兩手打¶
鼓吹貝周匝唱令。唱令已將出城門向刑¶
罪人處。時有摩訶羅比丘不善知戒相。愍此¶
罪人苦痛。語典刑者言。此人可撛莫使苦¶
痛。汝持刀為作一瘡于時魁膾答言如教。便¶
持利刀。為作一瘡。是摩訶羅比丘得波羅¶
夷罪。若魁膾答比丘言。汝用知是為。如王教
<pb:KR6k0006_T_004-0257a>¶
令我自行之。汝且還去思惟。佛語爾時越¶
比尼罪。魁膾尋便思惟。用比丘語為作二¶
瘡。以不即用比丘語故。是摩訶羅比丘得偷¶
蘭罪。是名大臣。僧坊者。有客比丘來。應次受¶
房舍。時知房舍比丘與客比丘先有嫌。便作¶
是念。我今得子便當與破房令其必死。便¶
與敗房柱壁危壞。近毘多羅恐怖之處。富¶
單那諸惡鬼處。近蚖蛇處。若示與時得越比¶
尼罪。受苦痛時得偷蘭罪。若死波羅¶
夷。彼客比丘晨朝起。從舊比丘索洗手物。舊¶
比丘取蝮蝎蜈蚣蚖蛇著瓶中。覆口語客比¶
丘言。是瓶中有洗手物。汝恣意取用。客比丘¶
取時得越比尼罪。苦痛時得偷蘭罪。若死¶
波羅夷。是名僧坊殺。虎者。阿練若處¶
常有虎害人。時眾聚集一處作是議言。諸長¶
老是中阿練若住處。有虎恐傷害人。誰能伏¶
此虎者。爾時眾中有一比丘。與一比丘有嫌。¶
語眾人言。我能伏虎。是比丘向暮持弓箭出。¶
彼時所嫌比丘著黃色衣頭面黑。出到大小¶
行處。是比丘爾時欲殺比丘而殺虎者。得越¶
比尼罪。若欲殺虎而殺比丘者。得越比尼罪。¶
欲殺比丘而殺比丘死者波羅夷。欲殺虎而¶
殺虎死者波逸提。二處俱有殺心而害者。¶
隨其所殺得罪。比丘則波羅夷。虎則波逸提。¶
是名虎。外道者。有諸外道奉事日月。日月¶
蝕時諸婆羅門群黨相逐。手執器杖舉聲¶
喚呼。為救日月故過精舍邊。見諸比丘便¶
瞋恚言。是沙門釋子是阿脩羅黨。今當殺之。¶
時比丘聞是惡音聲。即打揵
<pb:KR6k0006_T_004-0257b>¶
槌集僧。有比丘言。我等今日當共作要。治¶
此惡邪外道無使一人得活。作非法要故一¶
切僧得越比尼罪。彼受苦痛一切僧得偷蘭¶
罪。若彼死者一切僧得波羅夷。若共要言。莫¶
令使死但受苦痛改惡思善。若作此要一切¶
僧得越比尼罪。受苦痛時一切僧得偷蘭¶
罪。爾時諸比丘言。諸長老不應害彼。亦不應¶
加痛於人。如世尊說。比丘若賊怨家。若以鋸¶
刀割截身體。爾時不應起惡心。口不應惡語¶
加人。當起慈心饒益心忍辱心。諸比丘當共¶
思惟。世尊鋸刀喻經。少作方便能行忍辱。然¶
後但牢閉門戶。舉聲大喚恐彼外道無罪。一¶
切僧共作法要誓。一切僧無罪。有一比丘打¶
婆羅門子垂死。便自思惟。此人若死者破沙¶
門釋子法。今當求醫治之令差。更有異¶
比丘語是比丘。汝作何等。是比丘言我。打是婆¶
羅門垂死。我還自念。若當死者破沙門釋子¶
法。今欲求醫治之令差。異比丘言。汝去¶
覓醫我為汝守之。是打比丘去後。異比丘於¶
後便竟命。前打比丘得偷蘭罪。後殺比丘¶
波羅夷。此名外道。若一比丘為殺人故。¶
捉刀得越比尼罪。若觸彼身得偷蘭罪。若¶
死波羅夷。若二若三共乃至眾多。為殺人故捉¶
刀得越比尼罪。乃至死波羅夷。若比¶
丘遣一比丘。為殺人故捉刀時得越比尼罪。¶
乃至死波羅夷。遣二遣三乃至眾多¶
比丘。為殺人故捉刀時得越比尼罪。乃至死¶
波羅夷。受遣比丘為殺人故。復遣一比丘捉¶
刀得越比尼罪。乃至死波羅夷。如是第二
<pb:KR6k0006_T_004-0257c>¶
第三。乃至遣眾多比丘捉刀時得越比尼罪。¶
乃至死波羅夷。如是毒殺塗殺。吐下殺墮胎¶
殺。說相殺譽歎殺。亦如是。有五事具足殺¶
人波羅夷。何等五。一者人。二者人想。三¶
者興方便。四者殺心。五者斷命。是名五。¶
若遣奴殺若作人若知識。若試作若未曾作¶
而作。無智無羞淨相皆犯。不犯者狂癡心亂¶
無罪。是故說。若比丘自手奪人命。求持刀¶
與殺者。教死歎死。咄人用惡活為死勝生。¶
作如是意如是想。方便歎譽死快令彼人死。¶
非餘死者。是比丘波羅夷。不應共住第三戒竟。¶

世尊於毘舍離城成佛六年。冬分第三半¶
月九日。食前北向坐一人半影。為眾多看病¶
比丘因鹿杖外道制此戒。以制當隨順。¶
是名隨順法(第三戒竟)。¶

佛住舍衛城。廣說如上。爾時一聚落中有二¶
眾安居。時一眾安居訖還舍衛。問訊世尊¶
頂禮佛足在一面坐。世尊知而故問。比丘汝¶
何處安居來。答言某處聚落安居。佛問比丘¶
安居樂不。乞食易得不。行道如法不。安居訖¶
已得安居衣不。諸優婆塞數來往不。諸比丘¶
白佛言。世尊。夏安居樂。行道如法。乞食難¶
得。衣物不足。諸優婆塞不數來往。佛告諸比¶
丘。出家人何能恒得世利。比丘當知。
<pb:KR6k0006_T_004-0258a>¶
八法常隨世人。世人亦常隨世八法。何等為¶
八。一利二不利三稱四不稱五譽六毀七樂¶
八苦。如是比丘愚癡凡夫少聞少智。於正法¶
中心不調伏。於賢聖法心未開解。若世利起¶
不善觀察。是世利生即是無常摩滅之法。若¶
法真實無常摩滅者。當如是利雖生速滅¶
不住。若不觀察此真實義。是為凡夫實智¶
慧隨順世法。如是不利乃至樂苦亦不觀察。¶
是樂雖生即是無常摩滅之法。若法真實無¶
常摩滅者。當知是樂苦雖生速滅不住。若不¶
觀此真實義死者。是為凡夫無實智慧隨順世法。比丘當知。於此世法不觀察故。若世利¶
起則生貪著。若利不起則生憂患。乃至樂苦¶
亦復如是。比丘如是三受增長。三受既增四¶
取熾然。熾然緣故則有生緣。生老病死¶
憂悲苦惱心亂發狂如是習起苦陰增廣。比¶
丘當知賢聖弟子多聞智慧。於正法中心善¶
調伏。賢聖法中心得開解。世利既生當善觀¶
察。世利起者皆悉無常摩滅之法。若法真實¶
無常摩滅者。當知是利雖起速滅不住。乃至¶
樂苦皆悉如是。比丘當知。作是觀者若世利¶
起不生貪著。世利不起心不憂慼。乃至樂苦¶
亦復如是。愛憎不生諸覺隨順離諸憂慼。乃¶
至樂苦苦陰滅盡則得涅槃。爾時世尊說¶
是法已。重說偈言。¶

#+BEGIN_VERSE
「　利衰及毀譽
　稱譏若苦樂¶
　八法常相尋
　往復若迴轉¶
　八法不牢固
　摩滅變化法¶
　所謂聖弟子
　執照無常鏡
<pb:KR6k0006_T_004-0258b>¶
　諦觀世八法
　俄頃不暫停¶
　於彼四樂利
　未甞有傾動¶
　若遭譏毀謗
　憂慼不經心¶
　若離世八法
　是名智慧士¶
　能出欲河流
　度脫生死海
#+END_VERSE
」¶

是時諸比丘聞佛所說皆大歡喜。俱白佛言。¶
世尊善哉善巧方便說世八法。未曾有也。佛¶
告諸比丘。如來應供正遍知三達無礙。智慧¶
之明如月盛滿。說世八法何足為奇。我於昔¶
時畜生道中作鸚鵡鳥。能為餘鳥說世八法。¶
此乃為奇。諸比丘白佛言。已曾爾耶。佛言¶
如是。過去世時有一國王。養二鸚鵡。一名羅¶
大。二名波羅。皆解人語。王甚愛念盛以金籠¶
食輒同案。時有大臣。持十獼猴兒奉上大¶
王。人情樂新。王即愛念飲食養育勝於鸚¶
鵡。時波羅鸚鵡子。便為羅大而說偈言。¶

#+BEGIN_VERSE
「　先與王同食
　世間之盛饌¶
　今為獼猴奪
　宜共[夌*欠]虛逝
#+END_VERSE
」¶

爾時羅大答言。斯皆亦無常。今此獼猴子不¶
久當復失此利養。即為波羅而說偈言。¶

#+BEGIN_VERSE
「　利衰及毀譽
　稱譏若苦樂¶
　斯皆非常法
　何足致憂喜
#+END_VERSE
」¶

是時波羅復說偈答。¶

#+BEGIN_VERSE
「　觸目覩不權
　無有愛樂相¶
　但聞毀呰聲
　永無稱譽者¶
　肆我飛禽志
　何為受斯苦
#+END_VERSE
」¶

是獼猴子小時毛色潤澤跳踉趒擲。人所¶
戲弄。漸至長大衣毛燋悴人所惡見。竪耳張¶
口恐怖小兒。爾時羅大鸚鵡子。便說此偈謂
<pb:KR6k0006_T_004-0258c>¶
波羅言。¶

#+BEGIN_VERSE
「　竪耳[皮*叔][皮*宿]面
　嘊喍怖童子¶
　坐自生罪累
　不久失利養
#+END_VERSE
」¶

是獼猴轉大。王愛意遂盡。即勅左右令繫馬¶
槽柱。時王子年小。毛捉飲食到獼猴邊。獼¶
猴索食王子不與。猴便瞋怒爴王子面傷壞¶
裂衣服。王子驚怖舉聲大喚。王問傍人兒何¶
以涕。傍人以事答王。王便大瞋勅人打殺。擲¶
著塹中令曼陀食。時波羅鸚鵡子。即為羅大¶
而說偈言。¶

#+BEGIN_VERSE
「　汝為智慧者
　預覩彼未然¶
　禽獸無智喪
　為彼曼陀食
#+END_VERSE
」¶

佛告諸比丘。爾時羅大鸚鵡子豈異人乎。即¶
我身是。波羅鸚鵡子者即阿難是。我為鸚鵡¶
時。以能為彼說世八法無常遷變不可久保。¶
況復今成正覺說世八法。何足為奇。時彼第¶
二眾安居竟。尋即來至禮世尊足於一面坐。¶
世尊知而故問。比丘何處安居來。答言¶
。某處安居。佛問比丘。安居樂不。行道疲不。乞食易得不。夏安居竟得安居衣不。諸優¶
婆塞數來往不。諸比丘白佛言。夏安居樂。行¶
道不疲。乞食易得。多得安居衣。諸優婆塞來¶
往者眾。佛問比丘。有何因緣二眾俱共依一¶
聚落安居。一眾獨多得供養。一眾不得。諸比¶
丘白佛言。世尊。我等無量方便讚歎三寶。亦¶
常讚歎佛大弟子尊者舍利弗大目連等。¶
及自讚歎所修功德。佛問比丘。汝所讚¶
歎為實不。世尊我所讚歎三寶及尊者舍¶
利弗等是實。自讚歎不實。佛言比丘。此是惡
<pb:KR6k0006_T_004-0259a>¶
事。云何為身利養不實空自讚歎。寧噉灰炭¶
吞食糞土利刀破腹。不以虛妄稱過人法而¶
得供養。佛言比丘。我常讚歎少欲知足。汝¶
等云何多欲難滿廣求無厭。此非法非律非¶
是佛教。不可以是長養善法。世尊種種呵責¶
是比丘已。諸比丘在彼聚落安居時。入村¶
乞食有自稱譽者乞食易得。不自稱譽者極¶
甚難得時有一長老比丘。便作是念。我何為¶
虛妄而自稱歎。得過人法以自活命。我從今¶
日不復虛妄而自稱歎。晨朝著入聚落衣¶
持鉢乞食。時有人問言。長老汝於聖果有所¶
得不。是比丘便不自稱譽。即時乞食處處不¶
得。日時欲過飢乏羸頓。復自稱譽即有所得。¶
有異比丘聞是。長老須臾妄語須臾實語。便¶
白佛言。世尊。云何是長老比丘志弱無恒輕¶
躁乃爾。佛告比丘。是長老不但今日無恒志弱¶
輕躁。過去世時亦復如是。諸比丘白¶
佛言。。已曾爾耶。佛言如是。過去世¶
非時連雨七日不止。諸放牧者七日不出。時¶
有餓狼飢行求食遍歷聚落。乃至七村都無¶
所得。便自剋責。我何薄相經歷七村都無所¶
得。我今不如守齋而住。便還山林自於窟穴¶
呪願言。使一切眾生皆得安隱。然後攝身¶
安坐閉目思惟天帝釋法至齋日月八日十四¶
日十五日。乘伊羅白龍象觀察世間。何¶
等眾生孝順父母。供養沙門婆羅門。布施持¶
戒修梵行受八戒者。時釋提桓因周行觀察¶
至彼山窟。見此狼閉目思惟。便作是念。咄¶
哉狼獸甚為奇特。人尚無有此心。況此狼獸
<pb:KR6k0006_T_004-0259b>¶
而能如是。便欲試之知其虛實。釋即變身化¶
為一羊在窟前住。高聲命群。狼時見羊便作¶
是念。奇哉齋福報應忽至。我遊七村求食無¶
獲。今暫守齋肴膳自來。厨供已到但當¶
食。食已然後守齋。即便出穴往趣羊所。羊見¶
狼來便驚奔走。狼復尋逐羊去不住。追之¶
既遠羊化為狗。方口耽耳反來逐狼急聲吠¶
之。狼見狗來驚怖還走。狗急追之。劣而得¶
免。還至窟中便作是念。我欲食彼反欲噉¶
我。爾時帝釋復於狼前。作跛脚羊鳴喚而¶
住。狼作是念。前者是狗。我飢悶眼花謂為是¶
羊。今所見者此真是羊。復更諦觀看耳角毛¶
尾真實是羊。便出往趣羊復驚走。奔逐垂¶
得。復化作狗反還逐狼亦復如前。我欲食彼¶
反欲見噉。時天帝釋復於狼前化為羔子鳴¶
群喚母。狼便瞋言。汝作肉段我尚不出。況為¶
羔子而欲見欺。還更守齋靜心思惟。時天帝¶
釋知狼心念還齋。猶故作羊羔於狼前於。¶
時狼便說偈言。¶

#+BEGIN_VERSE
「　若真實為羊
　猶故不能出¶
　況復作虛妄
　如前恐怖我¶
　見我還齋已
　汝復來見試¶
　假使為肉段
　猶尚不可信¶
　況作羊羔子
　而詐喚咩咩
#+END_VERSE
」¶

於是世尊而說偈言。¶

#+BEGIN_VERSE
「　若有出家人
　持戒心輕躁¶
　不能捨利養
　猶如狼守齋
#+END_VERSE
」¶

爾時世尊告諸比丘。彼時狼者豈異人乎。即¶
此比丘是。本為狼時志操無恒。今雖出家心
<pb:KR6k0006_T_004-0259c>¶
故輕躁。爾時世尊告諸比丘。依止舍衛城諸¶
比丘皆悉令集。以十利故為諸比丘制戒。乃¶
至已聞者當重聞。若比丘未知未了。自稱¶
過人法聖知見如是知如是見者。是比¶
丘波羅夷。不應共住。¶

復次佛住舍衛城。廣說如上。時有二比丘在¶
阿練若處住。其一比丘暫成就根力覺道貪¶
恚不起。語第二比丘言。長老是我知識所¶
敬重者。今欲向長老說密事。彼言欲說¶
何等。便言長老我得阿羅漢。彼即答言。長老。¶
世尊在世親受法教。勤修精進得成道果。是¶
其宜耳。是比丘後時遊諸聚落。放縱諸根廢¶
習止觀。便起煩惱覺癡愛生。便語其伴。我本¶
謂有所得。定自未得。何以知之。自覺心中煩¶
惱猶存。彼比丘言。長老妄稱得過人法。犯¶
波羅夷。是比丘言。我非知而妄語。謂為實¶
耳。諸比丘以是事具白世尊。某甲比丘妄語¶
自稱得過人法。佛言呼來。來已佛問比丘。¶
汝實虛妄自稱得過人法耶。世尊。我不虛妄¶
自稱得過人法。我想謂得。如是想說耳。佛問¶
比丘。汝何因緣而作是說。比丘白佛言。世¶
尊。我於阿練若處。修習根力覺道煩惱不¶
起。我謂得羅漢。便語同伴說已所得。我¶
於餘時遊行聚落。不攝諸根煩惱便起。即生¶
疑悔語是比丘。非是虛妄。爾時世尊告諸比¶
丘。是比丘非故虛妄說得過人法。當知此比¶
丘是增上慢。佛告比丘。云何於正法中信家¶
非家捨家出家起增上慢。汝當方便除增上¶
慢可得羅漢。彼時比丘大自慚愧。即於佛前
<pb:KR6k0006_T_004-0260a>¶
精進方便修行正觀。除增上慢得羅漢果。諸¶
比丘白佛言。甚奇世尊。是比丘蒙佛慈恩。精¶
勤方便修行正觀。除增上慢得羅漢果。佛告¶
諸比丘。是比丘不但今日蒙我恩故。精勤方¶
便修習止觀。除增上慢得羅漢果。過去世時¶
亦蒙我恩。精勤不懈獲大果報。諸比丘白佛¶
言。已曾爾耶。佛言如是。佛告諸比丘。過去¶
世時有國名迦尸城名波羅奈。時彼國中人¶
民富樂三毒熾盛。有一貧窮婆羅門。從外¶
聚落來入城內。是節會日。城中諸人有乘象¶
者有乘馬者。有乘車者有乘輿者。洗浴塗香¶
著新衣服。五欲自恣種種戲樂。時婆羅門渴¶
愛心生便問人言。此諸人輩作何因緣得是¶
快樂。答言婆羅門。汝不知耶。答不知。時¶
人便語婆羅門。是輩先世修行功德。又復今¶
世勤為家業故得斯樂。時婆羅門便作是念。¶
此諸人等手足四體與我無異。我今但當勤¶
身傭力。可得財物自恣快樂與彼無異。便自¶
還家謂其婦言。我欲遠行傭力求財。其婦答¶
言。隨在近處乞匃趣得飲食兒子何用遠行。¶
婆羅門言。事不獲已宜當遠行。其婦心念彼其¶
欲去死者知復如何。語婆羅門。去留隨意深自¶
保重。婆羅門勅婦言。汝自謹慎好看兒子。時¶
婆羅門於是便去至一海邊聚落。見諸商人¶
祠祀聚會宣令里巷。誰能入海共取¶
珍寶。婆羅門答言。我欲入海。商人問言¶
有何錢貨。答言我無錢貨。唯欲從汝乞食為¶
汝呪願。時諸商人皆為福故語令上船。即得¶
便風至一海渚聚落。時婆羅門入村乞食。並
<pb:KR6k0006_T_004-0260b>¶
役力求財。得純金三十二段。摩尼珠十四¶
枚。便隨伴還閻浮提船著岸渚。時婆羅門便¶
大誇說諸商人等。持錢物往令得物還。有¶
何奇特。我本空去令得此寶。可謂為奇。不¶
勝歡喜。便捉寶物手中掉弄不止。即失寶物¶
落海水中。時婆羅門甚大憂惱。我極辛苦方得此寶¶
。如何一旦忽然落水。我要當抒海求¶
覓此寶。即便上岸求得好材。持詣木師¶
言。煩君為我作木魁。木師為作已。鏇師¶
為鏇之。鐵師為鍱之。得木魁已持詣海。次¶
騫衣袒臂欲抒海水。時有海神作是思惟。是¶
婆羅門欲作何等。我當問之。即化作婆羅門¶
形往至其所。以偈問言。¶

#+BEGIN_VERSE
「　騫衣而袒臂
　怱怱似急事¶
　我故來問汝
　為欲作何等
#+END_VERSE
」¶

時婆羅門以偈答言。¶

#+BEGIN_VERSE
「　今此大海水
　深廣眾流主¶
　我今作方便
　要欲抒令盡
#+END_VERSE
」¶

時海神復說偈言。¶

#+BEGIN_VERSE
「　大海眾流主
　於汝有何過¶
　而汝作方便
　要欲抒令盡
#+END_VERSE
」¶

時婆羅門復說偈言。¶

#+BEGIN_VERSE
「　我經大苦難
　度海得珍寶¶
　真金三十二
　摩尼有十四¶
　捨船欲上岸
　寶囊落海中¶
　我為求寶故
　抒盡此大海
#+END_VERSE
」¶

時海神復說偈言。¶

#+BEGIN_VERSE
「　大海甚深廣
　百川眾流主¶
　假設百千歲
　抒之不可盡
#+END_VERSE
」
<pb:KR6k0006_T_004-0260c>¶

時婆羅門復說偈答。¶

#+BEGIN_VERSE
「　日月長謝無窮盡
　木魁鐵鍱難可壞¶
　勤力專精不休息
　何憂此海不枯竭
#+END_VERSE
」¶

時婆羅門說此偈已便抒海水。抒著岸上水¶
還入海。是時海神觀此婆羅門意為懈怠耶¶
當實堅固。觀已見婆羅門志意專精永無退¶
期。時海神便作是念。假使百年抒此海水。終¶
不能減如毛髮許。感其精專即還其寶。是時¶
海神為婆羅門而說偈言。¶

#+BEGIN_VERSE
「　精勤方便士
　志意不休息¶
　專精之所感
　雖失復還得
#+END_VERSE
」¶

佛告諸比丘。時海神者豈異人乎。即我身是¶
也。婆羅門者此比丘是。過去世時已曾蒙我¶
精勤方便得大果報。今復蒙我精勤方便。修¶
習止觀除增上慢得阿羅漢。佛告諸比丘。依¶
止舍衛城比丘皆悉令集。以十利故為諸比丘¶
制戒。乃至已聞者當重聞。若比丘未知未了。¶
自稱得過人法聖智見殊勝如是知如是¶
見。彼於後時若撿挍若不撿挍。犯罪欲求清¶
淨故作如是言。長老我不知言知。不見言見。¶
虛誑不實語。除增上慢。是比丘得波羅夷。不¶
應共住。比丘者。乃至年滿二十受具足。是名¶
比丘。未知者無智故。未了者未斷故。自稱者¶
稱己也。過人法者。人法謂五欲五¶
下分結。六趣六諍根七使八邪世八法。九慢¶
九惱。十善行迹十惡行迹。復次人法者如諸¶
天子以偈問佛。¶

#+BEGIN_VERSE
「　何等人趣善
　何等人生天¶
　何等人晝夜
　長養善功德
#+END_VERSE
」
<pb:KR6k0006_T_004-0261a>¶

爾時世尊以偈答天子言。¶

#+BEGIN_VERSE
「　曠路作好井
　種殖園果施¶
　林木施清涼
　橋船度人民¶
　布施修淨戒
　智慧捨慳貪¶
　功德日夜增
　常生天人中
#+END_VERSE
」¶

是為人法。復次孝順父母。供養沙門婆羅門。¶
及諸尊重修梵行者。是為人法。過人法者。十¶
智法智未知智等智他心智苦集滅道智盡¶
智無生智。滅盡解脫增上善心。淳熟善根淨¶
不淨解脫。明法須陀洹果及所攝三昧。善入¶
出住正受作證。所謂止觀三三昧三明。四念¶
處四正勤四如意足四禪四無量四無色¶
定四聖道四聖種四聖諦四沙門果。五支定¶
五根五力五解脫處。六無上法六堅法六出¶
要界六念六通。七財七無著法七三昧七漏¶
盡力七覺支。八正道八勝處八解脫八向道¶
迹。九想九歡喜法九淨行滿足九次第定。十¶
賢聖住處十一切入十離熾然法十無學法十¶
種漏盡力。此名過人法。聖智見者。所謂佛¶
及佛弟子所有智見。或自稱智非見。或自¶
稱見非智。或自稱智見。或非智非見。智¶
非見者。言我知苦習滅道。不言我天眼清¶
淨。見人死此生彼善趣惡趣若賤若貴賤。叉不¶
言我得天耳過人所聞。人聲非人聲若近若¶
遠。又不言我知他人心。神足[夌*欠]虛自識宿¶
命。是名智而非見。見非智者不言我知四真諦。自言我¶
得天眼清淨乃至自知宿命。¶
是名見非智。云何見智。言我知四真諦¶
乃至自識宿命。是名見智云何名非見非智
<pb:KR6k0006_T_004-0261b>¶
。亦不言我見四真諦乃至自識宿命。見¶
名非知非見。得殊勝者。如是知。如是見。實¶
不知言知。不見言見。後若撿挍若不撿挍。撿¶
挍者有人問言。長老。汝得聖道果耶。從何等¶
法師學得此果。汝何處得。得時云何。是名¶
撿挍。不撿挍者無人問。若問若不問。不實自¶
言得過人法。犯波羅夷。罪犯者曰波羅¶
夷中。若一一犯也。求清淨者欲得清淨。故言¶
我不知言知。不見言見。虛者空也。誑者不如¶
實。妄語者妄自稱說。除增上慢者。世尊所¶
除。波羅夷者如上說。復次波羅夷者。離不¶
妄語退沒墮落。是名波羅夷。復次有波羅夷¶
者。所可犯罪不可發露悔過。是名波羅夷。若¶
比丘自言我法智耶。犯越比尼罪。若言我法¶
智。犯偷蘭罪。若言我得法智。波羅夷。如是¶
斷如是修如是作證。如是一一廣說。乃至言¶
我漏盡力耶。得越比尼罪。若言我漏盡力。得¶
偷蘭罪。若言我得漏盡力。波羅夷。如是斷¶
如是修。如是作證亦如是。若教化比丘至檀¶
越家語女人言。優婆夷。某處安居比丘盡¶
非凡夫。得越比尼罪。若言我亦在中。得偷蘭¶
罪。問言長老。得是法耶。答言得。波羅夷。若¶
比丘言。優婆夷某處比丘夏安居盡得羅¶
漢。乃至言我得是法。犯波羅夷。又比丘言。某¶
處比丘夏安居盡得妙勝法。乃至言我得是¶
法。波羅夷。若言某處比丘夏安居竟亦如是。¶
若比丘語優婆夷言。某處自恣比丘¶
皆非凡夫。皆是阿羅漢皆得妙勝法。乃至¶
言我得是法。犯波羅夷。若比丘言。優婆夷
<pb:KR6k0006_T_004-0261c>¶
某處院內住比丘皆非凡夫。皆阿羅漢皆得¶
妙勝法。乃至言我得是法。犯波羅夷。若比¶
丘語優婆夷言。某處坐上比丘皆非凡夫。皆¶
是阿羅漢皆得勝妙法。乃至問言。長老得是¶
法耶。答言。我亦得是法。犯波羅夷。大王家大¶
臣家。長者家居士家。城中院中亦如是。若¶
比丘言。汝家住比丘汝家食比丘。為汝家眷¶
屬授經比丘皆非凡夫。皆是羅漢得勝妙法。¶
乃至自得是法。犯波羅夷。若言持如是鉢著¶
如是衣食如是食。如是行如是住如是臥皆¶
非凡夫。皆是阿羅漢得勝妙法。乃至自得是¶
法。犯波羅夷。若言是上諸比丘皆得法智。自¶
言我法智耶。得越比尼罪。我法智偷蘭罪。¶
若言我得法智證不實。波羅夷。如是¶
斷如是修如是語。乃至漏盡力作證亦如是。¶
若比丘以中國語向邊地說。若以邊地語向¶
中國說。若中國語向中國說。若邊地語向邊¶
地說。若說義不說味。得偷蘭罪。若說味不¶
說義。得越比尼罪。若說味說義。得波羅夷。¶
若不說義不說味。得越比尼罪。說義不說味¶
者。自稱說我不稱說羅漢。說味不說義者。稱¶
說羅漢不自稱說我。說義說味者。自稱說¶
我是羅漢。不說義不說味者。作羅漢相。或¶
合眼以手自指。語優婆夷言。汝愚癡人不知¶
其尊。譬如優曇鉢花時時一出而不知貴。作¶
如是相者得越比尼罪。比丘若遣書印。若¶
作手相。現義不現味者。得越比尼罪。現味¶
不現義者。越比尼心悔。現義現味得偷蘭罪。¶
不現義不現味無罪。除根力覺道種乃至世
<pb:KR6k0006_T_004-0262a>¶
間善法。小小威儀不應讚歎但讚歎佛法僧¶
大弟子舍利弗目連無罪。不得讚歎自身。¶
唯有同意問說實者無罪。是故說若比丘未¶
知未了。自稱得過人法聖見智。殊勝如是¶
知如是見。彼於後時若撿挍若不撿挍。犯¶
罪欲求清淨故作如是言。長老。我不知言知。¶
不見言見。空誑不實語。除增上慢。是比丘得¶
波羅夷。不應共住。世尊於舍衛城。成佛六年¶
冬分第四半月十三日。食後三人半影東向坐¶
。為聚落中眾多比丘制戒。及增上慢¶
比丘。已制當隨順。是名隨順法(妄語戒竟)。¶
《摩訶僧祇律》卷第五¶

