#-*- mode: mandoku-view; -*-
#+DATE: 2015-08-30 20:39:27.588907
#+TITLE: 摩訶僧祇律
#+PROPERTY: CBETA_ID T22n1425
#+PROPERTY: ID KR6k0006
#+PROPERTY: SOURCE Taisho Tripitaka Vol. 22, No. 1425
#+PROPERTY: VOL 22
#+PROPERTY: BASEEDITION T
#+PROPERTY: WITNESS T@YUAN
#+PROPERTY: LASTPB <pb:KR6k0006_T_022-0403a> ¶¶¶¶¶¶¶¶¶¶¶¶¶¶¶¶¶¶¶¶¶
#+PROPERTY: JUAN 22
¶
¶
《摩訶僧祇律》卷第二十二¶
¶
東晉天竺三藏佛陀跋陀羅¶
共法顯譯¶
¶

佛住舍衛城。廣說如上。爾時六群比丘交脚
<pb:KR6k0006_T_022-0403b>¶
白衣家坐。為世人所譏。云何沙門釋子如王¶
子大臣交脚坐家內。此壞敗人有何道法諸¶
比丘以是因緣。往白世尊。佛言呼六群比丘¶
來。佛問比丘。汝實爾不。答言。實爾。佛¶
言。從今日後不得交脚家內坐。佛告諸比丘。¶
依止舍衛城住者。皆悉令集。以十利故。與諸¶
比丘制戒。乃至已聞者當重聞。不得交脚坐¶
家內。應當學。交脚者。髀著髀上膝著膝上。¶
膊膓著脚脛上脚著脚趺上不得交脚坐家¶
內。應正兩足。若精舍中食上和尚阿闍梨長¶
老比丘前。不得交脚坐。若病得交脚坐。見上¶
座來當正坐若塗足挑刺交脚無罪。若¶
放恣諸根交脚坐家內。越學法。狂癡心亂無¶
罪。是故說不得交脚坐家內。應當學。¶

佛住舍衛城。廣說如上。爾時六群比丘叉腰¶
白衣家內坐。為世人所譏。云何沙門釋子如¶
王子大臣力士。叉腰坐家內。此壞敗人。有¶
何道法。諸比丘以此因緣。往白世尊。佛言。¶
呼六群比丘來。來已佛問比丘。汝實爾不。¶
答言。實爾。佛言。從今日後不得叉腰坐家內。¶
佛告諸比丘。依止舍衛城住者。皆悉令集。以¶
十利故。與諸比丘制戒。乃至已聞者當重聞。¶
不得叉腰坐家內應當學。叉腰者。一手叉兩¶
手叉。不得叉腰坐內。若精舍中食上和尚¶
阿闍梨長老比丘前。不得叉腰坐。若老病¶
若風動腰痛叉腰無罪。臀痤瘡癬以藥塗¶
之。畏污衣故叉腰無罪。若見上座來應下。若¶
放恣諸根叉腰坐家內者。越學法。狂癡心亂¶
無罪。是故說不得叉腰坐家內。應當學。
<pb:KR6k0006_T_022-0403c>¶

佛住舍衛城。廣說如上。爾時六群比丘白衣¶
家搖足坐舞手並行復折草。為世人所譏。云¶
何沙門釋子如放逸伎兒在家內坐。手足不¶
住此壞敗人。有何道法。諸比丘以是因緣。往¶
白世尊。佛言。呼六群比丘來。來已佛問比¶
丘。汝實爾不。答言。實爾。佛言。從今日後不¶
得動手足白衣家坐。佛告諸比丘。依止舍¶
衛城住者。皆悉令集。以十利故。與諸比丘制¶
戒。乃至已聞者當重聞。不得動手足坐家內。¶
應當學。不得動手足家內坐者。不得動手動¶
足舞手舞足手。并折草坐。當安詳靖住。若有¶
所問者。當先護戒隨順而答。若問四塔者。得¶
指示。是生處是得道處轉法輪處般泥洹處¶
無罪。若檀越欲令比丘起精舍者。應觀地形¶
勢隨住便指示。此中可起精舍。此中可起¶
講堂。此中可起溫室。此中可起僧房。得指¶
示無罪。若放恣諸根動手足坐家內者。越學¶
法。狂癡心亂無罪。是故說不得動手足坐家¶
內。應當學。¶

覆身內諦視，小聲不大笑，覆頭及抄衣，翹脚抱膝蹲，叉腰動手足，第二跋渠竟佛住舍衛城廣說如上。爾時有檀越精¶
舍中設供飯僧下食。時六群比丘方索水洗¶
手滌鉢。檀越聞已。即持熱飯筐撲地。嫌言。¶
我廢家務就寺設供。望眾僧齊同淨心修福。¶
今下食。方有所索。出家之人應專心受食。¶
云何食上多有所索。諸比丘以是因緣。往白¶
世尊。佛言。呼六群比丘來。佛問比丘。¶
汝實爾不。答言。實爾。佛言。從今日後應一心¶
受食。佛告諸比丘。依止舍衛城住者。皆悉令¶
集。以十利故。與諸比丘制戒。乃至已聞者當
<pb:KR6k0006_T_022-0404a>¶
重聞。一心受食應當學一心受食。時不得兩¶
手按鉢在脚前。當先淨洗手滌鉢。行食至當¶
一心受。若直月監食人後來得索水洗手滌¶
鉢無罪。若放恣諸根不一心受食者。越學法。¶
狂癡心亂無罪。是故說一心受食。應當學。¶

佛住舍衛城。廣說如上。爾時有長者就精舍¶
中飯僧。六群比丘先多受羹。後受飯受飯。時鉢¶
中溢出墮地。檀越嫌言。我奪妻子分飯食眾¶
僧。欲盡令食而令棄地。尊者不知耶。此一¶
粒飯中而有多功。諸比丘以是因緣。往白世¶
尊。佛言。呼六群比丘來。來已佛問比丘。汝¶
實爾不。答言。實爾。佛言。從今日後羹飯等¶
受。佛曰。諸比丘。依止舍衛城住者。皆悉令¶
集。以十利故與諸比丘制戒。乃至已聞者當¶
重聞。羹飯等受應當學。羹飯等受者。不得先¶
取羹後取飯。當先取飯按已後取半羹。若國¶
俗法先行羹後行飯者。當取揵鎡拘鉢受。¶
若無者當作樹葉椀受。復無葉者得以鉢受¶
羹但受飯時應以手遮徐徐下鉢中。莫令溢¶
出。若比丘病宜多須羹者。多取無罪。若放恣¶
諸根不羹飯等受者。越學法。狂癡心亂無罪。¶
是故說羹飯等受應當學。¶

佛住舍衛城。廣說如上。爾時有居士就精舍¶
中設供飯僧。時六群比丘刳四邊食留中央。¶
為世人所譏。云何沙門釋子如放逸人。周匝¶
刳食留中央。此壞敗人有何道法。諸比丘以¶
是因緣。往白世尊。佛言。呼六群比丘來。來已佛問比丘。汝實爾不。答言。實爾。佛言。從今¶
日後不得徧刳食。佛告諸比丘。依止舍衛城
<pb:KR6k0006_T_022-0404b>¶
住者。皆悉令集。以十利故。與諸比丘制戒。乃¶
至已聞者當重聞。不得徧刳食。應當學。刳¶
食者。刳四邊留中央。當先受飯。按著一邊。後¶
受羹合和而食。若酥膩入飯中。不得以美¶
故徧刳取當次第取。若欲與人者。得截¶
半與若放恣諸根。周匝刳食者。越學法。狂癡¶
心亂無罪。是故說不得徧刳食。應當學。¶

佛住舍衛城。廣說如上。爾時居士就精舍中¶
設供飯僧。時六群比丘口中迴食食。為世人¶
所譏。云何沙門釋子如放逸人。如駝牛羊口¶
中迴食食。此壞敗人有何道法。諸比丘以是¶
因緣。往白世尊。佛言。呼六群比丘來。來已¶
佛問。汝實爾不。答言。實爾。佛言。從今日後¶
不得口中迴食食。佛告諸比丘。依止舍衛城¶
住者。皆悉令集。以十利故。與諸比丘制戒。乃¶
至已聞者當重聞。不得口中迴食食。應當學。¶
口中迴食者。含飯團從一類迴至一類。當¶
一邊嚼即嚼邊咽。若比丘食[麩-夫+少]粳米者。當一¶
邊[泳-永+侵]一邊嚼無罪。若放恣諸根口中迴食食¶
者。越學法。狂癡心亂無罪。是故說不得口中¶
迴食食。應當學。¶

佛住舍衛城。廣說如上。爾時居士就精舍中¶
設供飯僧。時六群比丘吐舌食。為世人所譏。¶
云何沙門釋子如放逸人。如蛇如鼠。如狗如¶
猫。吐舌食。此敗壞人有何道法。諸比丘以¶
是因緣。往白世尊。佛言。呼六群比丘來。來已¶
佛問。汝實爾不。答言。實爾。佛言。從今日後¶
不得吐舌食。佛告諸比丘。依止舍衛城住者。¶
皆悉令集。以十利故。與諸比丘制戒。乃至已
<pb:KR6k0006_T_022-0404c>¶
聞者當重聞。不得吐舌食。應當學。吐舌食者。¶
吐出舌以食著上然後合口。若直月及¶
監食人。欲知生熟醎淡甜酢。得著掌中。舌¶
舐無罪。若病得置鹽掌中舐無罪。若放恣諸¶
根吐舌食者。越學法。狂癡心亂無罪。是故說¶
不吐舌食應當學。¶

佛住舍衛城。廣說如上。爾時有居士就精舍¶
設供飯僧。時六群比丘大團飯食。為世人¶
所譏。云何沙門釋子如放逸人。如牛羊¶
駝。如獄餓囚大團飯食。此壞敗人有何道¶
法。諸比丘以是因緣。往白世尊。佛言。呼六群¶
比丘來。來已佛問。汝實爾不。答言。實爾。佛¶
言。從今日後不得大團飯食。佛告諸比丘。¶
皆悉令集。以十利故。為諸比丘制戒。乃至已¶
聞者當重聞。不得大團飯食。應當學。不得大¶
不得小。如婬女人兩粒三粒而食。當可口食。¶
若比丘食熬米滿口無罪。若放恣諸根大團¶
飯食者越學法。狂癡心亂無罪。是故說不得¶
大團飯食。應當學。¶

佛住舍衛城。廣說如上。爾時有居士就精舍¶
設供飯僧。時六群比丘張口待飯食。為世¶
人所慊。云何沙門釋子如放逸人。如龜鼈¶
蝦蟆張口待食。此敗壞人有何道法。諸比¶
丘以是因緣。往白世尊。佛言。呼六群比丘來。¶
來已佛問。汝實爾不。答言。實爾。佛言。從今¶
日後不得張口待飯食。佛告諸比丘。皆悉令¶
集。以十利故。與諸比丘制戒。乃至已聞者當¶
重聞。不得張口待飯食。應當學。不得張口待¶
飯食。比丘食時當如雪山象王食法。食
<pb:KR6k0006_T_022-0405a>¶
入口已。並以鼻作後口分齊。前食咽已。續¶
內復團不得張口而待。若口有瘡得豫¶
張口無罪。若放恣諸根張口待飯食者。越學¶
法。狂癡心亂無罪。是故說不得張口待飯食。¶
應當學。¶

佛住舍衛城。廣說如上。爾時居士於精舍¶
設供飯僧時。六群比丘張口擲團食。為世人¶
所譏。云何沙門釋子如婬妷人擲團而食。此¶
壞敗人有何道法。諸比丘以是因緣。往白世¶
尊。佛言。呼六群比丘來。來已佛問。汝實爾¶
不。答言。實爾。佛言。從今日後不得挑團食。¶
佛告諸比丘。皆悉令集。以十利故。與諸比丘¶
制戒。乃至已聞者當重聞。不得擲團食。應當¶
學。擲團者。不得團飯遙擲口中。若酸¶
棗若蒲桃。如是種種乃至熬豆挑擲噉無¶
罪。若放恣諸根擲團食者。越學法。狂癡心亂¶
無罪。是故說不得挑團食。應當學。¶

佛住舍衛城。廣說如上。爾時有居士於精舍¶
設供飯僧。時六群比丘囓半食半還著鉢中。¶
為世人所譏。云何沙門釋子如放逸人囓半¶
食。此壞敗人有何道法。諸比丘以是因緣。往¶
白世尊。佛言。呼六群比丘來。來已佛問。汝實¶
爾不。答言。實爾。佛言。從今日後不得囓半¶
食。佛告諸比丘。悉皆令集。十利故。與諸¶
比丘制戒。乃至已聞者當重聞。不得囓半食。¶
應當學不得囓半食半還著鉢中。當段段¶
可口食。若[麩-夫+少]團大當手中分令可口。若飲食¶
蓏苷蔗若根等得囓無罪。若¶
餅當手作分齊令可口。若放恣諸根囓半食
<pb:KR6k0006_T_022-0405b>¶
者。越學法。狂癡心亂無罪。是故說不得囓¶
半食。應當學。¶

佛住舍衛城。廣說如上。爾時有居士於精舍¶
設供飯僧。時六群比丘含食語。為世人所譏。¶
云何沙門釋子如放逸人。如駝牛羊驢含食¶
鳴喚。此壞敗人有何道法。諸比丘以是因緣。¶
往白世尊。佛言。呼六群比丘來。來已佛問。汝¶
實爾不。答言。實爾。佛言。從今日後不得含食¶
語。佛告諸比丘。皆悉令集。十利故。與諸比¶
丘制戒。乃至已聞者當重聞。不得含食語。應¶
當學。不得含食語。若食上和尚阿闍梨¶
長老比丘喚時。咽未盡能使聲不異者得應。¶
若不能得者咽已然後應。若前人嫌者。應答¶
言。我口中有食。是故不即應。若放恣諸根含¶
食語者。越學法。狂癡心亂無罪。是故說不含¶
食語。應當學。¶

#+BEGIN_VERSE
「　
　叉腰動手足¶
　專意等飯羹
　匝刳迴頰食¶
　吐舌及大團
　張口與遙擲¶
　囓半含食語
　第三跋渠竟
#+END_VERSE
」¶

佛住舍衛城。廣說如上。爾時有居士於精舍¶
設供飯僧。時六群比丘以指抆鉢食。為世人¶
所譏。云何沙門釋子如小兒食。如獄中餓囚¶
食。問言。尊者。飲食極豐何以抆鉢。此¶
壞敗人有何道法。諸比丘以是因緣。往白世¶
尊。佛言。呼六群比丘來。來已佛問。汝實爾¶
不。答言。實爾。佛言。從今日後不得指抆鉢¶
食。佛告諸比丘。皆悉令集。十利故。與諸比¶
丘制戒。乃至已聞者當重聞。不得指抆鉢食。
<pb:KR6k0006_T_022-0405c>¶
應當學。不得抆鉢食者。不得曲指抆鉢。¶
若酥油蜜著鉢者。不得曲指抆。當以指¶
跔聚然後撮食。若放恣諸根指抆鉢食者。越¶
學法。狂癡心亂無罪。是故說不得指抆鉢食。¶
應當學。¶

佛住舍衛城。廣說如上。爾時有居士精舍中¶
設供飯僧。時六群比丘舐手食。為世人所¶
譏。云何沙門釋子如小兒得食舐手而食。問¶
言。尊者我自恣施食。何故舐手。此壞敗人¶
有何道法。諸比丘以是因緣。往白世尊。佛言。¶
呼六群比丘來。來已佛問。汝實爾不。答言。實¶
爾。佛言。從今日後不得舐手食。佛告諸比丘。¶
皆悉令集。十利故。與諸比丘制戒。乃至已聞¶
者當重聞。不得舐手食。應當學。不得反覆舐¶
手食。若酥油蜜石蜜著手者。當就鉢緣上概¶
聚著一處。然後取食。若放恣諸根舐手食者。¶
越學法。狂癡心亂無罪。是故說不得舐手食。¶
應當學。¶

佛住舍衛城。廣說如上。爾時有居士於精舍¶
設供飯僧。時六群比丘[口*束]指食。為世人¶
所譏。云何沙門釋子如小兒[口*束]指食。問言。¶
尊者。我自恣施食。何以[口*束]指。此壞敗人¶
有何道法。諸比丘以是因緣。往白世尊。佛言。¶
呼六群比丘來。來已佛問。汝實爾不。答言。實¶
爾。佛言。從今日後不得[口*束]指食。佛告諸比¶
丘。皆悉令集。十利故。與諸比丘制戒。乃至¶
已聞者當重聞。不得[口*束]指食。應當學。不得¶
[口*束]指食。若比丘食羹臛甜膩物著指不¶
得[口*束]。當鉢緣上概聚一處。然後取食。若蜜
<pb:KR6k0006_T_022-0406a>¶
石蜜鹽著指頭得[口*束]無罪。若放恣諸根[口*束]¶
指食者。越學法狂癡心亂無罪。是故說不得¶
[口*束]指食。應當學。¶

佛住舍衛城。廣說如上。爾時有居士於精舍¶
中設供飯僧。時六群比丘[口*專][口*集]作聲食。為¶
世人所譏。云何沙門釋子如猪鼠食聲。此壞¶
敗人有何道法。諸比丘以是因緣。往白世¶
尊。佛言。呼六群比丘來。來已佛問。汝實爾¶
不。答言。實爾。佛言。從今日後不得[口*專][口*集]作¶
聲食。佛告諸比丘。皆悉令集。十利故。與諸¶
比丘制戒。乃至已聞者當重聞。不得[口*專][口*集]¶
食。應當學。不得⬤㗱作聲[口*專][口*集]作聲。若放恣諸根¶
[口*專][口*集]食者。越學法。狂癡心亂無罪。是故說¶
不得[口*專][口*集]作聲食。應當學。¶

佛住舍衛城。廣說如上。爾時有檀越於精舍¶
中設供飯僧。時六群比丘吸飯作聲食。為世¶
人所譏。云何沙門釋子如駱駝牛驢吸食。¶
此壞敗人有何道法。諸比丘以是因緣。往白¶
世尊。佛言。呼六群比丘來。來已佛問。汝實爾¶
不。答言。實爾。佛言。從今日後不得吸食¶
食。佛告諸比丘。皆悉令集。十利故。與諸¶
比丘制戒。乃至已聞者當重聞。不得吸食食。¶
應當學。若食薄粥乳酪羹飲不得吸使作¶
聲。當徐徐咽。若放恣諸根吸食食。越學法。狂¶
癡心亂無罪。是故說不得吸食食。應當學。¶

佛住舍衛城。廣說如上。爾時有居士於精舍¶
中設供飯僧。時六群比丘全吞食嗗嗗作聲。¶
為世人所譏。云何沙門釋子如牛驢駱駝食¶
嗗嗗作聲。此壞敗人有何道法。諸比丘以是
<pb:KR6k0006_T_022-0406b>¶
因緣。往白世尊。佛言。呼六群比丘來。來已佛¶
問。汝實爾不。答言。實爾。佛言。從今日後不¶
得全吞食。佛告諸比丘。皆悉令集。十利故。¶
與諸比丘制戒。乃至已聞者當重聞。不得全¶
吞食。應當學不得全吞食。使嗗嗗作聲。若比¶
丘咽喉病作聲無罪。若咽喉乾燥。當以水通¶
之。然後咽食。若放恣諸根全吞食者。越學法。¶
狂癡心亂無罪。是故說不得全吞食。應當學。¶

佛住舍衛城。廣說如上。爾時有居士於精舍¶
中設供飯僧。時六群比丘落飯食半入口中半¶
墮地。為世人所譏。云何沙門釋子如放逸人¶
落飯食。問言。大德。謂呼此食是無種錢作耶。¶
我奪妻子分布施求福。計此一粒百功乃成。¶
應當盡食。何故棄地。此壞敗人有何道法。¶
諸比丘以是因緣。往白世尊。佛言。呼六群比¶
丘來。來已佛問。汝實爾不。答言。實爾。佛言。¶
從今日後不得落飯食。佛告諸比丘。皆悉令¶
集。十利故。與諸比丘制戒。乃至已聞者當¶
重聞。不得落飯食。應當學。受食時不得令一¶
粒落地。若淨人瀉時墮地無罪。食著口中¶
時勿令落地。誤落者無罪。若噉魚肉菓苽¶
苷蔗時。皮核滓骨不得縱橫棄地。當聚足¶
邊。若放恣諸根落粒食者。越學法。狂癡心亂¶
無罪。是故說不得落飯食。應當學。¶

佛住舍衛城。廣說如上。爾時有居士於精舍中¶
設供飯僧。時六群比丘振手食污比坐比丘¶
衣。比坐即問。長老。何故振手為蜈蚣⬤蝲¶
所螫耶。諸比丘。以是因緣往白世尊。佛言。呼¶
六群比丘來。來已佛問。汝實爾不。答言。實
<pb:KR6k0006_T_022-0406c>¶
爾。佛言。從今日後不得振手食。佛告諸比丘。¶
皆悉令集。十利故。與諸比丘制戒。乃至已¶
聞者當重聞。不得振手食。應當學。若振手¶
時不得向比坐振。若食著手當向己¶
前振。若鉢中抖擻。若放恣諸根振手食¶
者。越學法。狂癡心亂無罪。是故說不得振手¶
食。應當學。¶

佛住舍衛城。廣說如上。爾時有居士於精舍¶
中設供飯僧。時六群比丘看比坐鉢。若¶
見小者便言貞廉自節。若飽不用當與我。¶
若見捉大鉢者。復言咄咄。此貪食人鉢如是¶
大。檀越所供正可滿。是我等餘人當復那¶
得。諸比丘聞已慚愧。以是因緣往白世尊。佛¶
言。呼六群比丘來。來已佛問。汝實爾不。答¶
言。實爾。佛言。從今日後不得嫌心看比坐鉢。¶
佛告諸比丘。皆悉令集。十利故。與諸比丘¶
制戒。乃至已聞者當重聞。不得嫌心看比坐¶
鉢。應當學。不得嫌心視比坐鉢者。若監食人¶
看食何處得。何處不得。得看無罪。若共行弟¶
子若依止弟子病。看其鉢中。是應病食不¶
看無罪。若看上下坐為得不無罪。若放恣¶
諸根嫌心看比坐鉢者。越學法。狂癡心亂¶
無罪。是故說不得嫌心看比坐鉢。應當學。¶

佛住舍衛城廣說如上。爾時有居士於精舍中¶
設供飯僧。時有比丘置鉢在前迴顧。共比¶
坐語。六群比丘取鉢著餘處行食。次至不視¶
鉢捫摸地污手。從檀越索水洗手時。檀越棄¶
飯筐著地。嫌言。我廢家務修福飯僧。應¶
齊集受食。今行食時。方索水洗手。出家之人
<pb:KR6k0006_T_022-0407a>¶
當端心觀鉢食。此壞敗人有何道法。諸比丘¶
以是因緣往白世尊。佛言。呼六群比丘來。來¶
已佛問比丘。汝實爾不。答言。實爾。佛言。從今日¶
後當端心觀鉢食。佛告諸比丘。皆悉令集。十¶
利故。與諸比丘制戒。乃至已聞者當重聞。端¶
心觀鉢食。應當學。端心觀鉢者不得放鉢。在¶
前共比坐語。若有因緣須共左右語者。左手¶
撫鉢上。若行食到第三人時。當先滌鉢豫¶
擎待至。若放恣諸根不學端心觀鉢者。越¶
學法。狂癡心亂無罪。是故說端心觀鉢食。應¶
當學。¶

佛住舍衛城。廣說如上。爾時有居士於精舍¶
中設供飯僧。時六群比丘索飯索羹。為檀越¶
所譏。云何沙門釋子食上索飯索羹。問言。¶
尊者。我自恣與食。何故喚索。諸比丘以是因¶
緣往白世尊。佛言。呼六群比丘來。來已佛問。¶
汝實爾不。答言。實爾。佛言。從今日後。不聽¶
索食。¶

復次佛住迦維羅衛國釋氏精舍。如來應供¶
正遍知以五事利益故。五日一行諸比丘房。¶
見一病比丘羸瘦萎悴。佛知而故問。比丘。¶
汝病何似。答言。世尊。我病苦不適。佛語比¶
丘。汝不能索隨病食隨病藥耶。答言。世尊。制¶
戒不聽索食。佛言。從今日後聽病比丘索食。¶
佛告諸比丘。依止迦維羅衛城住者。皆悉令¶
集。十利故。與諸比丘制戒。乃至已聞者¶
當重聞。不得無病為已索食。應當學。不得無¶
病為己索羹飯。若病須多羹得索無罪。若放¶
恣諸根無病為己索食者。越學法。狂癡心亂
<pb:KR6k0006_T_022-0407b>¶
無罪。是故說比丘不病不得為己索食。應當¶
學。¶

佛住舍衛城。廣說如上。爾時有居士精舍¶
中設供飯僧。時六群比丘先受魚肉羹後以¶
飯覆上。監食人看見已。即問言。長老。得魚¶
肉羹不。答言。長壽。汝見色自知。何故復問。¶
監食人問行食人。何以不與此中魚肉羹。答¶
言。何處不得此中未得。又言。我已與。何故¶
言不得。諸比丘以是因緣往白世尊。佛言。呼¶
六群比丘來。來已佛問。汝實爾不。答言。實¶
爾。佛言。從今日後不得以飯覆羹更望得。佛¶
告諸比丘。皆悉令集。十利故。與諸比丘制¶
戒。乃至已聞者當重聞。不得以飯覆羹更望¶
得。應當學。若比丘迎食慮污衣者。不得盡¶
覆當露一邊。若一切覆者前人問得未。應答¶
已得。若放恣諸根以飯覆羹者。越學¶
法。狂癡心亂無罪。是故說不得以飯覆羹更¶
望得。應當學。¶

佛住舍衛城。廣說如上。爾時有居士於精舍¶
中設供飯僧。時六群比丘膩手捉飲器比坐¶
惡不受。諸比丘以是因緣往白世尊。佛言。呼¶
六群比丘來。來已佛問。汝實爾不。答言實爾。¶
佛言。從今日後不得膩手取飲器。佛告諸比¶
丘。皆悉令集。十利故。與諸比丘制戒乃至已¶
聞者當重聞。不得膩手受飲器。應當學。不得¶
膩手取飲器者。比丘食時應護左手。¶
當以左手受飲器。柱脣而飲。不得口深含¶
器緣。亦不得令緣觸鼻額。不得盡飲當留少¶
許當口處瀉棄之更以水滌。次行與下。
<pb:KR6k0006_T_022-0407c>¶
若左手病瘡者。右手就鉢緣上。淨概去膩淨¶
水。洗若不淨以葉承取飲已如上說。若放恣¶
諸根以膩手取飲器者。越學法。狂癡心亂無¶
罪。是故說不得以膩手受飲器。應當學。¶

佛住舍衛城。廣說如上。爾時有居士精舍¶
中設供飯僧。時六群比丘鉢中餘食蕩已棄¶
地檀越嫌言。尊者謂此食是無子錢作耶。我¶
奪妻子分為福德。故一粒百功。云何瀉地。¶
此壞敗人有何道法。諸比丘以是因緣往白¶
世尊。佛言。呼六群比丘來。來已佛問。汝實爾¶
不。答言。實爾。佛言。從今日後不得鉢中殘食¶
瀉地。佛告諸比丘。皆悉令集。十利故。與諸¶
比丘制戒。乃至已聞者當重聞。不得以鉢中¶
殘食棄地。應當學。不得鉢中殘食棄地者。食¶
時當稱腹而取不得多受。若淨人卒與多者。¶
未噉時應減與比坐。若比坐不取應與沙彌¶
及園民。若洗鉢時不得一粒瀉棄地。若有者¶
應聚著板上葉上。若細粒若[麩-夫+少]不可得聚¶
者無罪。若放恣諸根以鉢中殘食瀉地者。越¶
學法。狂癡心亂無罪。是故說不得以鉢中殘¶
食棄地。應當學。¶

#+BEGIN_VERSE
「　嚼飯及[口*束]作聲
　全吞并落粒¶
　振手看他鉢
　端心為己索¶
　覆羹膩手棄
　四跋渠說竟
#+END_VERSE
」¶

佛住毘舍離。廣說如上。爾時難陀優波難陀¶
立為坐離車童子說法。為世人所譏。云何沙¶
門釋子如妓人立為坐人說法。此壞敗¶
人有何道法。然此童子無恭敬心。說如是微¶
妙法時。應與床坐。云何坐聽。令彼立說。諸比
<pb:KR6k0006_T_022-0408a>¶
丘以是因緣往白世尊。佛言。呼難陀優波難¶
陀來。來已佛問上事。汝實爾不。答言。實爾。¶
佛言。汝云何立為無病坐人說法。從今日後¶
不聽立為坐人說法。佛告諸比丘。依止毘¶
舍離城住者。皆悉令集。十利故。與諸比¶
丘制戒。乃至已聞者當重聞。人坐比丘立不¶
得為說法除病。應當學。病者世尊說無罪。¶
說者。為前人開解其義分別演說。欲令如說¶
修行。法者。佛所說佛所印可。佛所說者。如來¶
應供正遍知自說。佛所印可者聲聞所說。佛¶
讚善哉。是名印可。不得立為坐人說法。前人¶
病者無罪。若比丘為塔。為僧事詣王若¶
地主。彼言。比丘為我說法。不得語令起恐¶
彼疑故。若邊有立人者。即作意為立人說¶
。王雖聽比丘無罪。若放恣諸根立為無病¶
坐人說法者。越學法。狂癡心亂無罪。是故說¶
人坐比丘立不得為說法。除病。應當學。¶

佛住毘舍離。廣說如上。爾時難陀優波難陀¶
坐為臥人說法。為世人所譏。云何沙門釋子¶
如伎人坐為臥人說法。此壞敗人有何道法。¶
此聽法人無恭敬心。聞說如是微妙法。云何¶
臥聽。諸比丘以是因緣往向世尊。佛言。呼¶
難陀優波難陀來。來已佛問。汝實爾不。答言。¶
實爾。佛言。汝云何坐為無病臥人說法。從今¶
日後人臥比丘坐不得為說法。除病。佛告諸¶
比丘。皆悉令集。十利故。與諸比丘制戒。乃¶
至已聞者當重聞。人臥比丘坐不得為說法。¶
除病。應當學。病者世尊說無罪。說法者如上¶
說。若比丘為塔為僧事。若詣王若地主時。彼
<pb:KR6k0006_T_022-0408b>¶
言比丘為我說法。不得語。令起恐生疑故。若¶
邊有坐人者。當為坐人說。王雖聽比丘無¶
罪。若放恣諸根坐為無病臥人說法者。越學¶
法。狂癡心亂無罪。是故說人臥比丘坐不得¶
為說法。除病。應當學。¶

佛住毘舍離。廣說如上。爾時難陀優波難陀¶
坐卑小床。為高床上軍將師子說法。為世人¶
所譏。云何沙門釋子如似伎兒自坐卑小床¶
為高床上人說法。此壞敗人何道之有。然此¶
師子軍將無恭敬心。聞如是微妙法時。云何¶
自坐高床。使彼坐卑小床而為說法。諸比丘¶
以是因緣。往白世尊。佛言。呼難陀優波難陀¶
來。來已佛問。汝實爾不。答言。實爾。佛言。汝¶
云何坐卑下床為高床上人說法。從今日後¶
人在高床上。己在下不得為說法。除病。佛告¶
諸比丘。皆悉令集。十利故。與諸比丘制戒。乃¶
至已聞者當重聞。人在高床比丘在卑床。不¶
得為說法。除病。應當學。卑床有二種。一者下¶
床名卑。二者麁弊亦名卑。高者二種。高大名¶
高。妙好者亦名高。病者世尊說無罪。說法者。¶
如上說。不得坐卑床為坐高床人說法。病¶
人無罪。若比丘為塔為僧事詣王若地主。彼¶
言。比丘為我說法。爾時不得語令易坐恐¶
生疑故。若邊有人應作意為下人說。王雖¶
坐高床聽比丘無罪。若放恣諸根在卑床為¶
坐高床人說法者。越學法。狂癡心亂無罪。是¶
故說人在高床比丘在卑床。為說法。除¶
病。應當學。¶

佛住毘舍離。廣說如上。爾時難陀優波難陀
<pb:KR6k0006_T_022-0408c>¶
為著革屣梨車童子說法。為世人所譏。云何¶
沙門釋子如諸伎兒為著革屣人說法。此壞¶
敗人有何道法。而此童子聞說妙法無恭敬¶
心。不脫革屣聽法。諸比丘以是因緣。往白世¶
尊。佛言。呼難陀優波難陀來。來已佛問比丘。¶
汝實爾不。答言。實爾。佛言。汝云何為無病著¶
革屣人說法。從今日後不得為著革屣人說¶
法。除病。佛告諸比丘。皆悉令集十利故。與¶
諸比丘制戒。乃至已聞者當重聞。不得為著¶
革屣人說法。除病。應當學。革屣者若一重若¶
兩重。說法者。如上說。不得為無病著革屣人¶
說法。病者佛說無罪。若比丘為塔事僧事。乃¶
至邊有淨人者當立意為彼人說。王聽無罪。¶
若比丘在嶮路恐怖處。防衛人言。尊者。為¶
我說法。彼雖著革屣為說法無罪。若放恣諸¶
根為無病著革屣人說法者。越學法。狂癡心¶
亂無罪。是故說不得為著革屣人說法。除病。¶
應當學。¶

佛住毘舍離。廣說如上。爾時難陀優波難陀¶
為著木屐梨車童子說法。為世人所譏。云何¶
沙門釋子如諸伎兒為著屐人說法。此壞敗¶
人有何道法。而此童子無恭敬心。聞如是微¶
妙法。應當脫屐。云何著屐聽法。諸比丘以是¶
因緣。往白世尊。佛言。呼難陀優波難陀來。來¶
已佛問比丘。汝實爾不。答言。實爾。佛言。汝¶
云何為無病著屐人說法。從今日後不得為¶
著屐人說法除病。佛告諸比丘。皆悉令集。¶
十利故。與諸比丘制戒。乃至已聞者當重¶
聞。不得為著屐人說法。除病。應當學。病者世
<pb:KR6k0006_T_022-0409a>¶
尊說無罪。屐者十四種。金屐銀屐。摩尼¶
屐牙屐。木屐多羅屐。皮屐欽婆羅屐。綖屐芒¶
屐。樹皮屐婆迦屐草屐。如是等種種屐。是名¶
屐。說法者。如上說。若比丘為塔為僧事。詣¶
王若地主。彼言。比丘為我說法。不應語¶
令脫屐恐生疑故。若邊有淨人者應作意為¶
淨人說。王聽無罪。若放恣諸根為無病著屐¶
人說法者。越學法。狂癡心亂無罪。是故說不¶
得為著屐人說法。除病。應當學。¶

佛住毘舍離。廣說如上。爾時難陀優波難陀¶
為覆頭梨車童子說法。為世人所譏。云何沙¶
門釋子如伎兒為覆頭人說法。此壞敗人有¶
何道法。而此童子無恭敬心。聞如是微妙法。¶
應却頭上覆。云何覆頭聽法。諸比丘以是因¶
緣。往白世尊。佛言。呼難陀優波難陀來。來已¶
佛問。汝實爾不。答言。實爾。佛言。汝云何為¶
無病覆頭人說法。從今日後不得為覆頭人¶
說法。除病。佛告諸比丘。皆悉令集。十利故¶
與諸比丘制戒。乃至已聞者當重聞。不得為¶
覆頭人說法。除病。應當學。病者世尊說無罪。¶
覆頭者一切覆。說法者。如上說得為病人¶
說法無罪。若比丘為塔為僧事。詣王若地主¶
時。乃至邊有淨人者當立意為彼人說。王聽¶
無罪。若比丘在怖畏嶮道行時。防衛人言。尊¶
者。為我說法。彼雖覆頭為說無罪。放¶
恣諸根為無病覆頭人說法者。越學法。狂癡¶
心亂無罪。是故說不得為覆頭人說法。除病。¶
應當學。¶

佛住毘舍離。廣說如上。爾時難陀優波難陀
<pb:KR6k0006_T_022-0409b>¶
為纏頭離車童子說法。為世人所譏。云何沙¶
門釋子如俳說人為纏頭人說法。此壞敗人¶
有何道法。然此童子無恭敬心。聞是妙法。¶
云何纏頭聽說。諸比丘以是因緣。往白世¶
尊。佛言。呼難陀優波難陀來。來已佛問。汝實¶
爾不。答言。實爾。佛言。汝云何為無病纏頭人¶
說法。從今日後不得為纏頭人說法。除病。佛¶
告諸比丘。依止毘舍離城住者。皆悉令集。¶
十利故與諸比丘制戒。乃至已聞者當¶
重聞。不得為纏頭人說法。除病。應當學。病者¶
世尊說無罪。纏頭者。若衣纏若絹纏。說法者¶
如上說。得為病纏頭人說法無罪。若比丘為¶
塔為僧事故。詣王若地主。彼作是言。比丘為¶
我說法。不得語令解纏恐生疑心故。若邊有¶
淨人者當作意為彼說。王雖聽無罪。若比丘¶
在怖畏嶮道行時。防衛人言。尊者。為我說法。¶
彼人雖纏頭為說無罪。若放恣諸根為無病¶
纏頭人說法者。越學法。狂癡心亂無罪。是故¶
說不得為纏頭人說法。除病。應當學。¶

佛住毘舍離。廣說如上。爾時難陀優波難陀¶
為梨車童子抱膝蹲人說法。為世人所譏。云¶
何沙門釋子如俳說人為抱膝蹲人說法。此¶
壞敗人有何道法。而此童子無恭敬心。聞如¶
是妙法。應如法坐。云何抱膝蹲聽。諸比¶
丘以是因緣。往白世尊。佛言。呼難陀優波難¶
陀來。來已佛問。汝實爾不。答言。實爾。佛言。¶
汝云何為無病抱膝人說法。從今日後不¶
得為抱膝人說法。除病佛告諸比丘。皆悉¶
令集。十利故。與諸比丘制戒。乃至已聞者
<pb:KR6k0006_T_022-0409c>¶
當重聞。不得為抱膝蹲人說法。除病。應當學。¶
病者世尊說無罪。抱膝者手抱衣抱帶抱。說¶
法者。如上說。為病人說無罪。若比丘為塔為¶
僧事。詣王若地主時。乃至邊有淨人應作意¶
為淨人說。王雖聽為說無罪。若放恣諸根為¶
無病抱膝人說法者。越學法。狂癡心亂無罪。¶
是故說不得為抱膝蹲人說法。除病。應當學。¶

佛住毘舍離。廣說如上。爾時難陀優波難陀¶
為翹脚坐梨車童子說法。為世人所譏。云何¶
沙門釋子如俳說人為翹脚人說法。此壞敗¶
人有何道法。然此童子無恭敬心。聞是妙法¶
應正坐。云何翹脚坐。諸比丘以是因緣。往¶
白世尊。佛言。呼難陀優波難陀來。來已佛問。¶
汝實爾不。答言。實爾。佛言。汝云何為無病翹¶
脚人說法。從今日後不得為翹脚人說法。除¶
病。佛告諸比丘。皆悉令集。十利故。與諸比¶
丘制戒。乃至已聞者當重聞。不得為翹脚人¶
說法。除病。應當學。病者世尊說無罪。翹脚¶
者。髀著髀上膝著膝上。腨著脛上脚著脚¶
趺上。說法者。如上說。不得為無病翹脚人說¶
法。病者為說無罪。若比丘為塔為僧事。詣王¶
若地主。彼言。比丘為我說法。不得語彼令正¶
坐恐生疑心故。彼邊有淨人者。當作意為彼¶
人說。王雖聽無罪。若放恣諸根為無病翹脚¶
人說法者。越學法。狂癡心亂無罪。是故說不¶
得為翹脚人說法。除病。應當學。¶

#+BEGIN_VERSE
「　為坐及眠說
　高床著革屣¶
　著屣并覆頭
　纏頭抱膝蹲¶
　不為翹脚說
　第五跋渠竟
#+END_VERSE
」
<pb:KR6k0006_T_022-0410a>¶

佛住毘舍離。廣說如上。爾時難陀優波難陀¶
為持刀梨車童子說法。為世人所譏。云何沙¶
門釋子如伎人為捉刀人說法。此壞敗人有¶
何道法。然此童子無恭敬心。聞此妙法。應¶
當一心合掌。云何如屠兒捉刀聽法。諸比丘¶
以是因緣。往白世尊。佛言。呼難陀優波難陀¶
來。來已佛問。汝實爾不。答言。實爾。佛言。汝¶
云何為捉刀人說法。從今日後不得為持刀¶
人說法。佛告諸比丘。依止毘舍離城住者。皆¶
悉令集。十利故。與諸比丘制戒。乃至已¶
聞者當重聞。不得為持刀人說法。應當學。¶
持者手捉刀者。大刀小刀劍。說法者。如¶
上說。不得為持刀人說法。若比丘為塔為僧¶
事。詣王若地主。彼言。比丘為我說法不得語¶
令放刀恐生疑心故。若邊有淨人當作意為¶
淨人說。王雖聽無罪。若比丘嶮道恐怖¶
處行時。防衛人言。尊者為我說法。彼雖捉刀¶
為說無罪。若放恣諸根為捉刀人說法者。越¶
學法。狂癡心亂無罪。是故說不得為持刀人¶
說法。應當學。¶

佛住毘舍離。廣說如上。爾時難陀優波難陀¶
為持弓箭梨車童子說法。為世人所譏。云何¶
沙門釋子如伎人為持弓箭人說法。此壞敗¶
人有何道法。然此童子無恭敬心。聞是妙法¶
應放弓箭。云何如獵師捉弓箭聽法。諸比丘¶
以是因緣。往白世尊。佛言。呼難陀優波難陀¶
來。來已佛問。汝實爾不。答言。實爾佛言。汝¶
云何為持弓箭人說法。佛言。從今日後不得¶
為持弓箭人說法。佛告諸比丘。皆悉令集。
<pb:KR6k0006_T_022-0410b>¶
十利故。與諸比丘制戒乃至已聞者當重聞。¶
不得為持弓箭人說法。應當學。持者手捉。弓¶
箭者。防衛杖也。說法者。如上說。不得為持¶
弓箭人說法。若比丘為塔為僧事。詣王若地¶
主時。彼言比丘為我說法。不得語令放弓箭。¶
恐彼生疑。若邊有淨人者。應作意為淨人¶
說。王雖聽無罪。若比丘怖畏嶮道行時。¶
防衛人言。尊者。為我說法。彼雖持弓箭為¶
說無罪。若放恣諸根為捉弓箭人說法者。越¶
學法。狂癡心亂無罪。是故說不得為持弓箭¶
人說法。應當學。¶

佛住毘舍離。廣說如上。爾時難陀優波難陀¶
為持杖梨車童子說法。為世人所譏。云何沙¶
門釋子如伎人為捉杖人說法。此壞敗人有¶
何道法。然此童子無恭敬心。聞是妙法應當¶
捨杖。云何捉杖聽法。諸比丘以是因緣。往白¶
世尊。佛言。呼難陀優波難陀來。來已佛問。汝¶
實爾不。答言。實爾。佛言。汝云何為無病捉杖¶
人說法。從今日後不得為持杖人說法。除病。¶
佛告諸比丘。皆悉令集。十利故。與諸比丘制¶
戒。乃至已聞者當重聞。不得為持杖人說法。¶
除病。應當學。病者世尊說無罪。捉杖者。一切¶
杖。說法者。如上說。不得為無病持杖人說法。¶
病者無罪。若比丘為塔為僧事。詣王若地主。¶
彼言。比丘為我說法。不得語令放杖。恐彼¶
疑心故。若邊有淨人者。應作意為淨人說。王¶
雖聽無罪。若比丘在怖畏嶮道行時。防衛人¶
言。尊者。為我說法。彼雖捉杖為說法無罪。¶
若放恣諸根為無病捉杖人說法者。越學法。
<pb:KR6k0006_T_022-0410c>¶
狂癡心亂無罪。是故說不得為持杖人說法。¶
除病。應當學。¶

佛住毘舍離。廣說如上。爾時難陀優波難陀¶
為持蓋梨車童子說法。為世人所譏。云何沙¶
門釋子如伎人。為持蓋人說法。此壞敗人有¶
何道法。然此童子無恭敬心。聞是妙法應當¶
却蓋。云何捉蓋聽法。諸比丘以是因緣。往白¶
世尊。佛言。呼難陀優波難陀來。來已佛問比丘。¶
汝實爾不。答言。實爾。佛言。汝云何為無病持¶
蓋人說法。從今日後不得為持蓋人說法。除¶
病。佛告諸比丘。皆悉令集。十利故。與諸比¶
丘制戒。乃至已聞者當重聞。不得為持蓋人¶
說法。除病。應當學。病者。世尊說無罪。蓋者。¶
樹皮蓋。多羅葉蓋。多梨葉蓋。竹傘蓋。疊傘¶
蓋。孔雀尾蓋。如是等種種能遮雨日者。皆名¶
傘蓋。說法者。如上說。不得為無病捉蓋人說¶
法。病者無罪。若比丘為塔為僧事。詣王若地¶
主。彼言。比丘為我說法。不得令却蓋恐¶
生疑故。若邊有淨人應作意為淨人說。王¶
雖聽無罪。若法師若律師風雨寒雪大熱時。¶
捉蓋為說無罪若放恣諸根為無病捉蓋¶
說法者。越學法。狂癡心亂無罪。是故說¶
不得為持蓋人說法除病。應當學。¶

佛住毘舍離。廣說如上。爾時難陀優波難陀¶
隨梨車童子後行說法。為世人所譏。云何沙¶
門釋子如伎人隨人後為說法。此壞敗人有¶
何道法。然此童子無恭敬心。聞是妙法應當¶
在後而聽。諸比丘以是因緣。往白世尊。佛言。¶
呼難陀優波難陀來。來已佛問。汝實爾不。
<pb:KR6k0006_T_022-0411a>¶
答言。實爾。佛言。汝云何隨無病人後為說法。¶
從今日後人在前不得隨後為說法。除病。佛¶
告諸比丘。皆悉令集。十利故。與諸比丘制¶
戒。乃至已聞者當重聞。人在前不得隨後為¶
說法。除病。應當學。病者世尊說無罪。後者人¶
在前比丘在後說法者。如上說。不得隨無病¶
人後而為說法。病者無罪。若比丘為塔為僧¶
事。詣王若地主。彼言。比丘為我說法。不得語¶
令在後恐生疑心。若邊有淨人者。應作¶
意為淨人說。王雖聽無罪。若比丘在怖畏嶮¶
道行時。防衛人言。此處賊常喜前發。我¶
當在前。尊者在後為我說法。為說無罪。若比¶
丘眼惡前人捉杖牽前為說法無罪。若放恣¶
諸根在無病人後說法者。越學法。狂癡心亂¶
無罪。是故說人在前比丘在後不得為說法。¶
除病。應當學。¶

佛住毘舍離。廣說如上。爾時難陀優波難陀¶
為騎乘梨車童子說法。為世人所譏。云何¶
沙門釋子如伎人為騎乘人說法。此壞敗人¶
有何道法。而此童子無恭敬心。聞是妙法應¶
當下乘。云何騎乘聽法。諸比丘以是因緣。往¶
白世尊。¶

佛言。呼難陀優波難陀來。來已佛具問上事。汝實爾不。答言。實爾。佛言。汝云何為無¶
病騎乘人說法。從今日後騎乘人不得為說¶
法。除病。佛告諸比丘。皆悉令集。十利故。與¶
諸比丘制戒。乃至已聞者當重聞。騎乘人不¶
得為說法。除病。應當學。病者世尊說無罪。乘¶
者。有八種。象乘馬乘。牛乘驢乘。船乘車乘。
<pb:KR6k0006_T_022-0411b>¶
輿乘輦乘。說法者。如上說。不得為無病騎¶
乘人說法。病者無罪。若比丘為塔為僧事。¶
詣王若地主。彼言。比丘為我說法。不應語令¶
下乘。恐生疑心故。若邊有淨人者。應作意為¶
淨人說。王雖聽無罪。若比丘在怖畏嶮道¶
行時。防衛人言。尊者。為我說法。彼雖騎乘¶
為說無罪。若放恣諸根為無病騎乘人說法¶
者。越學法。狂癡心亂無罪。是故說不得為騎¶
乘人說法。除病。應當學。¶

佛住毘舍離。廣說如上。爾時難陀優波難陀。¶
在道外為道中梨車童子說法。為世人所譏。¶
云何沙門釋子如伎人己在道外。為道中人¶
說法。此壞敗人有何道法。而此童子無恭敬¶
心。聞是妙法應避道。令比丘道中。云何¶
自在道中。諸比丘以是因緣。往白世尊。佛¶
言。呼難陀優波難陀來。來已佛問。汝實爾不。¶
答言。實爾。佛言。汝云何在道外人。在道中為¶
說法。從今日後不得道外為道中人說法。除¶
病。佛告諸比丘。皆悉令集。十利故。與諸比¶
丘制戒乃至已聞者當重聞。不得道外為道¶
中人說法。除病。應當學。病者世尊說無罪。道¶
外者比丘在道外。道中者前聽人。說法者。如¶
上說。不得道外為無病道中人說法。病無¶
罪。若比丘為塔為僧事。詣王若地主。彼言。比¶
丘為我說法。比丘不得語令在道外。恐彼生¶
疑。若邊有淨人者。當作意為淨人說。王¶
雖聽無罪。若比丘在怖畏嶮道行時。防衛人¶
言。尊者在道外。我在道中。若有賊出我當拒¶
之。尊者。為我說法。彼雖在道中為說無罪。若
<pb:KR6k0006_T_022-0411c>¶
放恣諸根在道外為無病道中人說法者。越¶
學法。狂癡心亂無罪。是故說不得在道外為¶
道中人說法。除病。應當學。¶

佛住舍衛城。廣說如上。爾時波斯匿王欲詣¶
車庫園林池觀。語侍者言。明當與夫人婇女¶
出東園遊看。可掃灑莊嚴敷施坐褥。時六群¶
比丘聞已。先往到彼。於軟草上[口*弟]唾。復取樹¶
葉裹不淨。著池水中浮。其日王出夫人婇女¶
在宮日。久常思遊看。今得從意如囚出獄。到¶
園中見諸軟草各各馳趣。並遙占言。此是我¶
許此是我許。即便坐上[口*弟]唾污衣。各趣池水¶
洗手湔衣。見池水上有諸葉裹。又作是念。¶
將是諸年少聞我等當出。必裹諸香。著此水¶
中。以待我輩。各各諍之。此是我許此是我許。¶
競捉葉裹不淨灒出污諸衣物展轉相謂。¶
奇事奇事。本謂是香。乃是不淨。即白王言。此¶
是奇怪。王先勅掃灑今不淨乃爾。王問園民。¶
誰污此園。園民白王。昨日六群比丘在此中¶
戲良久乃出。或是彼污。諸比丘以是因緣。¶
往白世尊。佛言。呼六群比丘來。來已佛具問¶
上事。汝實爾不。答言。實爾。佛言。汝等云何¶
生草上及水中大小便涕唾。從今日後不聽¶
生草上水中大小便[口*弟]唾。佛告諸比丘。皆悉¶
令集。十利故。與諸比丘制戒。乃至已聞者¶
當重聞。不得生草上大小便[口*弟]唾。應當學。不¶
得水中大小便[口*弟]唾。應當學。不得生草上大¶
小便涕唾。當在無草地。若夏月生草普茂無¶
空缺處者。當在駱駝牛馬驢羊行處。若復無¶
是者。當在塼瓦石上。若復無者。當在乾草
<pb:KR6k0006_T_022-0412a>¶
葉上。若復無者。當以木枝承令糞先墮木¶
上。後墮地。若比丘經行時。不得[口*弟]唾生¶
草上。經行頭當著唾壺。瓦石草葉以細灰土¶
著唾壺中。然後唾上。若大小便[口*弟]唾。污手脚¶
得拭。生草水者十種。如上說。不得大小¶
便[口*弟]唾水中當在陸地。若雨時水卒浮滿¶
當在土塊上。若無是者當於瓦石上。若竹木¶
上先墮木上。然後水中。若掘地作圂廁¶
底水出者。比丘不得先在上起止。當先使淨¶
人。然後比丘無罪。若圂廁底有流¶
水。當以木承已後墮水中。若大小便[口*弟]唾。污¶
手脚得水洗。水中洗大小行無罪。若比丘¶
入水浴時。不得唾中。若遠岸者當唾手中。然¶
後棄。若放恣諸根生草上大小便涕唾者。¶
越學法。狂癡心亂無罪。若放恣諸根水中大¶
小便涕唾者。越學法。狂癡心亂無罪。是故說¶
不得生草上大小便涕唾。應當學。不得水中¶
大小便涕唾。應當學。¶

佛住舍衛城。廣說如上。爾時六群比丘立大¶
小便。為世人所譏。云何沙門釋子如牛驢駱¶
駝立大小便。此壞敗人有何道法。諸比丘以¶
是因緣。往白世尊。佛言。呼六群比丘來。來已¶
佛問。汝實爾不。答言。實爾佛言。汝云何立大¶
小便。從今日後不得立大小便。佛告諸比丘。¶
皆悉令集。十利故。與諸比丘制戒乃至已聞¶
者當重聞。不得立大小便。應當學。不得立大¶
小便。若脚有埿土畏污衣者得立無罪。脚若¶
病若瘡若腫得立無罪。若放恣諸根立大小¶
便者。越學法。狂癡心亂無罪。是故說不得立
<pb:KR6k0006_T_022-0412b>¶
大小便。應當學。¶

#+BEGIN_VERSE
「　捉刀持弓箭
　持杖并傘蓋¶
　後行騎乘人
　道外生草上¶
　水中立便利
　第六跋渠竟
#+END_VERSE
」¶

七滅諍法第八佛住舍衛城廣說如上爾時佛告阿難。僧有¶
諍事。汝往斷滅。令止諍事。阿難白言。云何僧¶
諍事斷當令滅。佛言。六群比丘知僧如法¶
。如毘尼斷諍滅。後更舉諸比丘諍¶
事。更起作是言。是法非法。乃至是處羯磨¶
非處羯磨。如波夜提中廣說。乃至世尊弟子¶
僧無量常所行事。一切七止諍法滅。是名常¶
所行事七止諍法滅。是故說若比丘知僧如¶
法如毘尼滅。乃至後更舉波夜提。七滅諍法¶
竟。法隨順法者。如二部毘尼。隨順者順行此¶
法也。波羅提木叉分別竟。¶
《摩訶僧祇律》卷第二十二¶

