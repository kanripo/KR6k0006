#-*- mode: mandoku-view; -*-
#+DATE: 2015-08-30 20:39:30.135743
#+TITLE: 摩訶僧祇律
#+PROPERTY: CBETA_ID T22n1425
#+PROPERTY: ID KR6k0006
#+PROPERTY: SOURCE Taisho Tripitaka Vol. 22, No. 1425
#+PROPERTY: VOL 22
#+PROPERTY: BASEEDITION T
#+PROPERTY: WITNESS T@SONG
#+PROPERTY: LASTPB <pb:KR6k0006_T_036-0514a> ¶¶¶¶¶¶¶¶¶¶¶¶¶¶¶¶¶¶
#+PROPERTY: JUAN 36
¶
¶
《摩訶僧祇律》卷第三十六¶
¶
東晉天竺三藏佛陀跋陀羅¶
共法顯譯¶

比丘尼毘尼初¶

婆伽婆三藐三佛陀。從本發意所修習者皆¶
悉成就。住迦維羅衛釋氏精舍。為諸天世人¶
恭敬供養。廣說如上。爾時大愛道瞿曇彌。與¶
闡陀夷闡陀波羅陀婆闡陀闡陀母如是等五
<pb:KR6k0006_T_036-0514b>¶
百釋女。往詣佛所頭面作禮却住一面。時大¶
愛道白佛言。世尊。佛興難值得聞法難。今¶
遭如來出世演甘露妙法。令諸眾生成就¶
寂滅妙證。如大愛道出家線經中廣說。乃至¶
佛言。從今日後。大愛道比丘尼僧上座如是¶
持。爾時大愛道瞿曇彌白佛言。世尊。以為諸¶
比丘制四墮重法。我等得廣聞不。佛言得。瞿¶
曇彌。若信心善女人欲得五事利益者。當盡¶
受持此毘尼。何等五。若信心善女人欲建立¶
佛法者。當盡受持此比尼。欲令正法久住¶
者。當盡受持此比尼。不欲有疑悔請問於他¶
人者。當盡受持此比尼。諸有比丘尼犯罪恐¶
怖為作依怙者。當盡受持此比尼。欲遊化諸¶
方而無罣礙者。當盡受持此比尼。是名篤信¶
善女人受持此比尼五事利益。餘如上比丘尼¶
初五緣中廣說。若比丘尼不還戒戒羸不出。¶
受婬法乃至共畜生。是比丘尼犯波羅夷。不¶
應共住。比丘尼者。受具足善受具足。一白¶
三羯磨無遮法。和合二部眾。如法非不如法。¶
和合非不和合。滿二十非不滿二十。是名比¶
丘尼不還戒戒羸不出者。如上比丘中廣說。¶
受者欲心受。婬者非梵行。若比丘尼與人¶
男眠覺死。如是非人男畜生男眠覺死。人¶
非人畜生不能男眠覺死。三瘡門。若口若小¶
行道大行道。若一一受樂者。是比丘尼波羅¶
夷不應共住。波羅夷者。謂於法智退沒墮落¶
無道果分。是名波羅夷。如是乃至盡智無生¶
智。於彼諸智退沒墮落無道果分。是名波羅¶
夷。又復波羅夷者。於涅槃退沒墮落無道果
<pb:KR6k0006_T_036-0514c>¶
分。是名波羅夷。又復波羅夷者。於梵行退沒¶
墮落。是名波羅夷波羅夷者所可犯罪。不可¶
發露悔過。故名波羅夷。若比丘尼染污心欲¶
看男子。越比尼心悔。若眼見若聞聲。越比¶
尼罪。裸身相向偷蘭罪。乃至入如胡麻波羅¶
夷。若比丘尼不說還戒不說不還戒。戒羸便¶
作俗人。隨其所犯得。罪若作外道亦如是。若¶
裹不覆若覆不裹。亦覆亦裹不覆不裹。乃至¶
入如胡麻。皆波羅夷。若比丘尼不還戒戒羸¶
不出。便作俗人形服而犯者。隨其犯得罪。¶
若比丘尼於比丘邊強行婬者。比丘尼波羅¶
夷。比丘受樂者亦波羅夷。若比丘比丘尼共¶
行婬者。俱波羅夷。比丘尼共沙彌行婬者。比¶
丘尼波羅夷。沙彌驅出。俗人亦如是。若比¶
丘尼共三種行婬。人非人畜生。復有三種上¶
中下道。復有三種若覺若眠若死皆波羅夷。¶
比丘尼若眠心狂入定。有人就上行婬。比丘¶
尼覺。若初中後受樂者波羅夷。比丘尼若眠¶
心狂入定。人就上行婬。覺已初不受樂。中後¶
受樂亦波羅夷。比丘尼若眠心狂入定。人¶
就上行婬。覺已初中不受樂。後受樂者亦¶
波羅夷。比丘尼若眠心狂若入定。人就上行¶
婬。覺已初中後不受樂無罪。云何受樂。云何¶
不受樂。受樂者。譬如人飢得種種美食彼以¶
食為樂。又如渴人得種種好飲比以飲為樂。¶
受欲樂者亦復如是。不受樂者。譬如好淨之¶
人以種種死屍繫其頸。有如破癰熱鐵鑠¶
身。不受樂者亦復如是。若比丘尼受婬。若買¶
得若雇得。若恩義得若知識得。調戲得試
<pb:KR6k0006_T_036-0515a>¶
弄得未更事得。如是一切得而受婬者。皆波¶
羅夷。若心狂不覺者無罪。是故說。若比丘¶
尼不還戒戒羸不出。受婬法乃至共畜生。是¶
比丘尼犯波羅夷不應共住。第二第三第四¶
如比丘戒中廣說。若比丘尼於聚落空地。不¶
與取隨盜。物王或捉或殺或縛或擯出。咄女¶
人汝賊汝癡也。比丘尼如是不與取波羅夷。¶
不應共住。若比丘尼自手奪人命。求持刀與¶
殺者。教死歎死。咄人用惡活。為死勝生。作¶
如是意如是想。方便歎譽死快。因是死非餘¶
。是比丘尼波羅夷。不應共住。若比丘尼¶
未知未了。自稱得過人法。聖智見殊勝如是¶
知如是見。彼於後時若撿挍若不撿挍犯罪。¶
欲求清淨故便作是言。阿梨耶我不知言知¶
不見言見空誑不實語除增上慢。是比丘¶
尼波羅夷不應共住。¶

佛住迦維羅衛國尼拘類樹釋氏精舍。爾時¶
世尊制戒不聽比丘尼阿練若處住。時賴吒¶
比丘尼聚落中未有精舍。寄釋種家住。授釋¶
種年少經。賴吒比丘尼身色端正而未離欲。¶
年少亦復端正俱未離欲。一日之中三來受¶
經。時比丘尼數數見已欲心耽著。遂至成病¶
顏色痿黃。諸比丘尼問訊。阿梨耶何所¶
患苦。須何等藥。若須蘇油蜜石蜜當相給¶
與。答言不須。自當差耳。優婆塞優婆夷問¶
亦如是。時釋種年少問言。阿梨耶何所患¶
苦。須何等藥。當相給與。家中有者與。若無¶
者當餘處求索與。答言長壽。非如是等藥能¶
差。復問。阿梨耶。是病非是身病故。當是心
<pb:KR6k0006_T_036-0515b>¶
病耳。答言。如汝所說。復問。此病云何當差。¶
比丘尼言。汝欲使我差不。答言欲使差。又復¶
語言。我當須何物今求相與。比丘尼言。共作¶
是事來。年少答言不敢。餘出家人被袈裟¶
者。我尚不生此心。而況是師我所尊重者。復¶
言。若不能者。但抱我嗚。捉我上下捫摸。¶
答言但須爾者我能為之。即便抱嗚捻捉兩¶
乳上下摩捫。得適意已後數數如是。如世尊¶
說。念色不忘染污起。如女人憶男男憶女¶
人。從是已後數數。不止。餘比丘尼語言。阿梨¶
耶莫作是事。此不得爾答言。我作此事便得¶
悅樂。比丘尼即以此事語大愛道。大愛道聞¶
已往白世尊。佛言。喚賴吒比丘尼來。來已¶
問言汝實漏心。漏心男子邊肩以下膝以上¶
摩觸受樂耶。答言。實爾世尊。佛言。賴吒。此¶
是惡事。汝常不聞我無量方便呵責婬欲。¶
為迷醉。欲如大火燒人善根。欲為大患。我常¶
種種方便稱讚離欲斷欲度欲。汝今云何¶
作此惡事。此非法非律。不可以是長養善法。¶
佛語大愛道瞿曇彌。依止迦維羅衛住比丘¶
尼皆悉令集。集已爾時世尊以是因緣。向諸¶
比丘尼廣說過患事起。種種因緣呵責過患¶
事起已。為諸比丘尼隨順說法。有十事利益。¶
如來應供正遍知。為諸弟子制戒立說波羅¶
提木叉法。何等十。一攝僧故。二極攝¶
僧故。三令僧安樂故。四折伏無羞人故。五有¶
慚愧人得安隱住故。六不信者令得信故。七¶
已信者增益信故。八於現法中得漏盡故。九¶
未生諸漏令不生故。十正法得久住故。為諸
<pb:KR6k0006_T_036-0515c>¶
天世人開甘露門故。是為十。以是十事。如¶
來應供正遍知為諸弟子制戒立說波羅提木¶
叉法。乃至未聞者當聞。已聞者當重聞。若比¶
丘尼漏心。漏心男子邊肩以下膝以上摩觸¶
受樂者。是比丘尼波羅夷不應共住。比丘尼¶
者如上說。漏心男子者。欲心。肩以下者。乳房¶
已下。膝以上者。大髀上至臍。摩觸者。移手¶
摩捫。受樂者。覺快樂。染著。是比丘尼波¶
羅夷波羅夷者如上說。不共住者。不得共比¶
丘尼住。法食味食。如前後亦如是。前後¶
亦如是。波羅夷罪不應共住。若比丘尼漏心。¶
漏心男子肩以下膝以上摩觸受樂者波羅¶
夷。不應共住。如是不能男及女人偷蘭遮¶
。比丘尼漏心男子不漏心。亦波羅夷。不¶
能男及女人偷蘭遮。比丘尼無漏心男子¶
有漏心。偷蘭遮。不能男及女人越比尼罪。比¶
丘尼無漏心男子無漏心。越比尼罪不能男¶
及女人。越比尼心悔。¶

若比丘尼使男子剃髮時。兩女人痛。按令覺¶
女人不覺男子。如是刺頭出血刺臂刺脚時。¶
當使女人急捉。令覺女人不覺男子。肩以上¶
膝以下若有癰瘡。使女人捉男子破無罪。隱¶
處不得。隱處者。肩以下膝以上。若是處有病¶
者。當使女人治。是故說。¶

佛住毘舍離。諸天世人恭敬供養。廣說如上。¶
爾時賴吒波羅比丘尼。授梨車童子經。乃至¶
說。餘出家人著袈裟者。我尚不生此心。而況¶
是師所尊重者。比丘尼言。若不爾者。近我住¶
共語。捉我手捉我衣。來歡喜請坐。曲身就共
<pb:KR6k0006_T_036-0516a>¶
期行。彼答言。但如此者可爾。如是適意已¶
數數不止。如世尊說。念色不忘染污起。¶
如女憶男男憶女。諸比丘尼語大愛道。大愛¶
道以是因緣往白世尊。佛言。呼賴吒波羅比¶
丘尼來。來已佛具問上事。汝實爾作是事不。¶
答言實爾。佛言。此是惡事。汝云何漏心。漏心¶
男子邊申手內住乃至共期。從今已後。不聽¶
漏心漏心男子邊申手內住乃至共期。佛告¶
大愛道瞿曇彌。依止毘舍離比丘尼皆悉令¶
集。以十利故與諸比丘尼制戒。乃至已聞者¶
當重聞。若比丘尼漏心。與漏心男子申手內¶
住共語。受捉手捉衣。來歡喜請坐。曲身就共¶
期去。是比丘尼波羅夷。不應共住。比丘尼¶
者如上說。比丘尼漏心漏心男子者。二俱欲¶
心。申手內住者。舒手所及處。語者共耳語¶
受捉手者。若捉手若捉腕若大指若小指。若¶
捉衣者。僧伽梨欝多羅僧安陀會僧祇支雨浴¶
衣。來歡喜者。善來欣悅常數數來。請坐者。我¶
已敷床褥可坐。曲身者。亞身往就。期去者。¶
若店肆前園澤中若常行來處。是比丘尼。波¶
羅夷不應共住。波羅夷者如上說。若比丘尼¶
漏心。漏心男子申手內住諸。受捉手捉¶
衣。來歡喜請坐曲身共期去。是比丘尼波羅¶
夷不應共住。如是不能男及女人偷蘭遮。比¶
丘尼漏心男子不漏心亦波羅夷。不能男及¶
女人偷蘭遮。比丘尼無漏心男子漏心偷蘭¶
遮。不能男及女人越毘尼罪。俱無漏心越比¶
尼罪。不能男及女人越比尼心悔。若比丘尼¶
漏心漏心男子申手內住乃至共期去波羅
<pb:KR6k0006_T_036-0516b>¶
夷。若一一次第犯八事波羅夷。若間犯滿者亦波羅夷。若犯一即悔偷蘭遮。悔已復犯。¶
乃至第七偷蘭遮滿八者。波羅夷。是故說佛¶
住毘舍離。廣說如上。爾時離車初生二男。次¶
生一女以為不吉。心自念言。今此不祥之女¶
誰當取者。有人語言。汝欲安處此女不。答¶
言欲得。若爾者可持。與迦利比丘尼。當與¶
汝養育。即便呼迦利來。白言阿梨耶。我今¶
生此不吉之女無人取者。與我長養度令出¶
家。我自給衣食。比丘尼即取養育便與出家。¶
家中日日送食年年與衣。長大與學戒。次受¶
具足女人之法婬欲偏多。年遂轉大欲情亦¶
熾。不能自制。即白師言。我結使起不樂出家。¶
今欲還俗。師言怪哉。俗中猶如火坑。何由可¶
樂。從是以後。漸與俗人及諸外道交通遂便¶
有身。比丘尼即便驅出。語其師言。汝不知弟¶
子與俗人外道私通耶。答言。我亦早知。但其¶
家日日送食年年得衣。若當白僧便當驅出。¶
我利此二事是故不說。比丘尼即語大愛道。¶
大愛道即以是事往白世尊佛言。呼迦利¶
來。來已問言。汝實爾不。答言。實爾世尊。佛¶
言。此是惡事。迦利汝云何知比丘尼犯重¶
罪。覆藏此非法非律不可以是長養善法。佛¶
語大愛道。依止毘舍離比丘尼皆悉令集。乃¶
至已聞者當重聞。若比丘尼知比丘尼犯重¶
罪不向人說。是比丘尼若離處若死若罷道。¶
後作是言。我先知是比丘尼犯重罪。不向人¶
說。不欲令他知。是比丘尼波羅夷不應共住。¶
比丘尼者如上說。知者。若自知若從他聞。重
<pb:KR6k0006_T_036-0516c>¶
罪者。八波羅夷中若犯一一。不向人說者。不¶
向一人若眾多若僧中不說。離處者若驅出。¶
死者無常。罷道者離此法律作俗人外道。已¶
後便言。我先知其犯罪但不欲令人知。是比¶
丘尼波羅夷不應共住。波羅夷者如上說。若¶
比丘尼明相出時。見比丘尼犯重罪。不作覆¶
藏心。至日出時作覆藏心至明相出時。是比¶
丘尼犯波羅夷。是名二時。如是乃至八時。¶
如比丘覆藏中廣說。若比丘尼見比丘尼犯¶
重罪。應向人說。若見共住弟子依止弟子犯¶
重罪。便作是念。我若向人說者。比丘尼便當¶
驅出。以愛念故覆藏其罪。得波羅夷。是比丘¶
尼聞是語已。語知識比丘尼言。某甲犯重罪。¶
若我語人者比丘尼僧當驅出。是以我覆藏。¶
彼比丘尼聞已復作是念。我若說者是二人¶
俱驅出即彼覆藏。俱得波羅夷罪。如是一切¶
展轉覆藏。皆波羅夷。若比丘尼見他犯重罪。¶
語餘比丘尼言。我見某甲犯重罪。此比丘尼¶
即呵言。汝今作惡何故語我莫復說。得偷蘭¶
遮。若比丘尼見比丘尼。犯重罪。應向人說。¶
若犯罪人兇惡可畏有勢力恐奪其命傷梵行¶
者。當作是念。行業罪報彼自應知。喻如失火¶
燒屋。且當自救焉知他事。得捨心相應者無¶
罪。是故說。¶

佛住拘睒彌瞿師羅園。爾時闡陀。五眾罪中¶
犯若一若二。諸比丘言。長老闡陀。汝見是¶
罪不。答言。汝用問我見不見為我不見。諸比¶
丘以是因緣往白世尊。佛語比丘。是闡陀於¶
五眾罪中若犯一一而言不見者。僧應與作
<pb:KR6k0006_T_036-0517a>¶
不見罪舉羯磨。僧與作不見罪舉羯磨已。往¶
詣比丘尼精舍言。婆路醯帝。僧與我作舉¶
羯磨。不共法食味食。即言怪哉。今我共汝法¶
食味食。即便隨順。比丘尼諫言。闡陀母。是闡¶
陀僧和合如法作舉羯磨。未作如是法莫隨順。¶
答言。我是其母是我所生。我不隨順誰當¶
隨順。比丘尼即語大愛道。大愛道即以是事¶
往白世尊。佛言是闡陀母比丘尼僧如法作¶
舉羯磨而隨順者。汝應屏處三諫。多人中¶
三諫。僧中三諫。令捨此事。屏處諫者。應問¶
言。汝實知闡陀僧如法作舉羯磨而隨順也。¶
答言實爾。應諫言。闡陀母。僧如法作舉羯¶
磨。未作如法莫隨順。我今慈心諫汝。欲饒益¶
故。一諫已過二諫在。捨此事不。如是第二第¶
三諫亦如是。眾多人中三諫亦如是。若不捨¶
者。僧中應作求聽羯磨。應作是說。阿梨耶僧¶
聽。僧與闡陀如法作舉羯磨。未作如法。闡陀¶
母與隨順。已屏處三諫多人中三諫令捨此¶
事而不捨。若僧時到。僧今亦當三諫令捨此¶
事。僧中應問闡陀母。汝實知和合僧如法舉¶
闡陀作舉羯磨。未作如法而汝隨順。已屏處¶
三諫。眾多人中三諫。令捨此事而不捨耶。¶
答言實爾。即應諫言。僧和合如法與闡陀作¶
舉羯磨。汝莫隨順。僧欲饒益故諫汝。汝當隨¶
順僧語。一諫已過二諫在。汝捨不。答言不捨。¶
如是第二第三諫猶言不捨。比丘尼以是因緣¶
往白世尊。佛言呼來。來已問言。汝實爾不。¶
答言實爾。佛言。此是惡事。汝常不聞我無量¶
方便毀呰佷戾難諫稱譽易諫耶。此非法非
<pb:KR6k0006_T_036-0517b>¶
律非如佛教。不可以是長養善法。汝云何被¶
舉比丘而隨順。從今已後。不聽隨順被舉比¶
丘。佛語瞿曇彌。依止拘腅彌比丘尼皆悉令¶
集。乃至已聞者當重聞。若比丘尼知僧和合¶
如法比尼與比丘作舉羯磨。未作如法而隨¶
順。諸比丘尼應諫是比丘尼。阿梨耶。是比丘¶
僧和合如法比尼作舉羯磨。未作如法莫隨¶
順是比丘。諸比丘尼諫時作是語。我不隨順¶
誰當隨順。諸比丘尼如是第二第三諫捨是事¶
好。若不捨者是比丘尼波羅夷不應共住。比¶
丘尼者如上說。知者。若自知若從他聞和合¶
者。非別眾。如法比尼者。不見罪不作罪。三見¶
不捨。者。謗契經邪見邊見。被舉者。不共¶
住。未作如法者。未隨順僧。未解隨順者。共法¶
食味食。諸比丘尼諫是比丘尼作是語。阿梨¶
耶。是比丘僧如法比尼作舉羯磨。未作如法¶
莫隨順法食味食。諫時便作是語。我不隨順¶
誰當隨順。應重諫乃至三。捨者善。若不¶
捨者是比丘尼波羅夷。波羅夷者如上說。屏¶
處三諫捨者善。若不捨者諫。諫越比尼罪。眾¶
多人中亦如是僧中初諫時越比尼罪。諫竟¶
偷蘭遮。第二初諫時越比尼諫竟偷蘭遮。第¶
三初諫時偷蘭遮。諫竟波羅夷。若屏處眾多¶
人中僧中一切越比尼。一切偷蘭遮。成一重¶
罪名波羅夷。若中間捨者隨事治。¶

#+BEGIN_VERSE
「　婬盜斷人命
　不實稱過人¶
　肩下膝已上
　漏心八事滿¶
　覆重并隨順
　八波羅夷竟
#+END_VERSE
」¶


<pb:KR6k0006_T_036-0517c>¶

受使行如比丘中廣說。是故世尊說。若比丘¶
尼受使行。和合男女若取婦若私通。乃至須¶
臾頃。是法初罪僧伽婆尸沙。二無根如比丘¶
中廣說。是故世尊說。若比丘尼瞋恨不喜故。¶
於清淨無罪比丘尼。以無根波羅夷謗。欲¶
破彼比丘尼淨行。彼於後時若撿挍若不撿¶
挍。便作是言。是事無根。我住瞋恨故作是語。¶
是法初罪。是故世尊說。若比丘尼瞋恨不喜¶
故。以異事分中小小事。非波羅夷比丘尼。以¶
波羅夷法謗。欲破彼梵行。彼於後時若撿挍¶
若不撿挍。以異分中小小事。是比丘尼住瞋¶
恨故。是法初罪。佛住舍衛城。比丘尼僧¶
伽藍。外道尼住處。中隔牆崩。爾時偷蘭難陀¶
比丘尼語。外道尼言。汝當補治。汝等無羞人¶
徒眾來往裸形出入。我此眾善好有慚羞。見¶
汝等結使增長。彼答言。今是雨時不可得作。¶
須雨時過當作。比丘尼言。今當使作不得待¶
後。彼言。我不能作。比丘尼瞋言。短壽。噉酒糟¶
驢。汝敢不作。無慚愧邪見不信。汝速治¶
去。外道尼言。眾多人子大腹沙門尼。汝便¶
殺我。終不與汝作。比丘尼即往斷事官所。具¶
說上事。長壽為我勅彼作隔牆。時斷事官信¶
於佛法。即錄外道尼來。來已語言。弊惡短壽¶
噉酒糟驢邪見外道。何不作牆隔。汝等無羞¶
裸形出入。是阿梨耶梵行人。設見汝等增長¶
結使。汝急作去。若不治者當加汝罪。外道¶
尼即作。晝成已夜雨便壞。如是夏三月作不¶
能使成。於是外道嫌責語諸優婆塞言。看汝¶
福田。倚恃官力驅我泥作三月。諸優婆塞婦
<pb:KR6k0006_T_036-0518a>¶
女聞已語諸比丘尼。比丘尼聞已向大愛道說。¶
大愛道即以是事具白世尊。佛言。呼比丘尼¶
來。來已佛問。偷蘭難陀汝實爾不。答言實¶
爾。佛言。此是惡事。汝云何共鬪相言。此非法¶
非律不如佛教不可以是長養善法。佛告大¶
愛道。依止舍衛城住比丘尼。皆悉令集。以十¶
利故與諸比丘尼制戒。乃至已聞者當重聞。¶
若比丘尼諍訟相言。若俗人若出家人晝日¶
須臾。乃至與園民沙彌共鬪相言。是法初罪¶
僧伽婆尸沙。比丘尼者如上說。諍訟者口諍¶
。俗人者在家人。出家人。外道出家乃¶
至闍致羅。晝日者。齊日沒。須臾者。乃至須臾¶
頃。下至沙彌園民。初罪者。不待三諫。僧伽¶
者。謂八波羅夷婆尸沙者。是罪有餘僧應羯¶
磨治故。說僧伽婆尸沙。復次是事僧中發露¶
悔過故。亦名僧伽婆尸沙。若比丘尼至王家¶
斷事官所相言者。僧伽婆尸沙。道說偷蘭¶
遮。若至優婆塞家信心家道說越比尼罪。心¶
嫌者越比尼心悔。若比丘至王家相言越¶
比尼罪。嫌說者越比尼心悔。是故世尊說。佛¶
住舍衛城。爾時賴吒比丘尼妹。嫁適異村得¶
病。遣信呼賴吒言。及我未死早來看我。可¶
得相見。便即往看。未得至間而妹命終。到¶
已其妹婿語賴吒言。汝妹命過。誰當料理家¶
內看視兒子。唯願賴吒。為我料理以代妹處。¶
比丘尼便作是念。此人出是惡聲。或能強見¶
侵掠。即懷怖懼佯如出外。便還舍衛城語諸¶
比丘尼言。異哉幾當壞我梵行。諸比丘尼¶
問言。以何事故。便具說上事。諸比丘尼聞已
<pb:KR6k0006_T_036-0518b>¶
向大愛道說。大愛道即以是事具白世尊。佛¶
言。呼是比丘尼來。來已問言。汝實爾不。答¶
言實爾世尊。佛言。汝云何道路獨行從今日¶
後不聽獨行。復次諸比丘尼道路行。有一年¶
少比丘尼。下道便利。在後諸賈客來見比丘¶
尼端正。即便遮問。汝年少端正正應受欲。何¶
以出家請說其故。比丘尼言。我出家何用¶
問為。復言不爾。會當有意語我。答亦如初。¶
如是戲弄已須臾放去。到聚落已心生疑悔¶
語大愛道。大愛道即以是事具白世尊。佛言。¶
不欲無罪。復次諸比丘尼共道行。有比丘尼¶
病不及伴。獨在後來已心生。疑悔語大愛道。¶
大愛道即以是事具白世尊。佛言。病無罪。佛¶
語大愛道。依止舍衛城比丘尼皆悉令集。乃¶
至已聞者當重聞。若比丘尼無比丘尼伴行。¶
不得出聚落界。除餘時。餘時者不欲病。是名¶
餘時。是法初罪僧伽婆尸沙。比丘尼者如上¶
說。無比丘尼伴者。獨一人道行如上廣說。除¶
餘時者。不欲病世尊說無罪。僧伽婆尸沙者¶
如上說。若比丘尼著道行時未出界無罪。若¶
到聚落城邑界時當相去在申手內。若相離¶
申手外。一足過偷蘭遮。二足過僧伽婆尸沙。¶
一人界中間住偷蘭遮。如是餘人過偷蘭遮。¶
是故世尊說。¶

佛住王舍城。王舍城中有人名羯暮子。取得¶
羯暮女為婦。端正少雙。持食與夫。世尊到¶
時著入聚落衣。持鉢入城乞食次到其家。¶
時婦作是念。若我夫見佛者。必當起看妨廢¶
飲食當戶而立。於佛有緣。世尊即放光明照
<pb:KR6k0006_T_036-0518c>¶
其舍內。其夫[門@視]看。見佛便語婦言。汝大不¶
善但欲減損於我。其婦言。我非欲相損。我¶
畏見世尊已妨廢食耳。其夫瞋言。女人情淺。¶
欲少饒益而傷損不少。婦語夫言。大家即聽¶
我出家。夫語婦言汝。欲何道出家。婦言。佛¶
法中。夫言相聽。即往優鉢羅比丘尼所¶
求出家。即度出家受具足。初夜後夜精勤不¶
懈。至八日得盡有漏。自知作證三明六通心¶
得自在依樹下坐。時釋提桓因往到其所。即¶
說頌曰。¶

#+BEGIN_VERSE
「　帝釋天營從
　來下稽首足¶
　觀是羯暮女
　出家始八日¶
　優鉢善比丘
　漏盡證六通¶
　所作已成辦
　德力心自在¶
　折伏諸情根
　閉目樹下坐¶
　是故今稽首
　世間良福田
#+END_VERSE
」¶

此比丘尼有好清聲。善能讚唄。有優婆塞請¶
去。唄已心大歡喜。即施與大張好[疊*毛]。時諸天¶
於虛空中。而說頌曰。¶

#+BEGIN_VERSE
「　今汝得善利
　福德甚巍巍¶
　一切染著盡
　清淨奉施衣¶
　今王舍城中
　清信諸士女¶
　何不來勸請
　微妙善法音¶
　親近能離苦
　不請則不說¶
　聞已如修習
　則致勝妙處
#+END_VERSE
」¶

是時諸人家家讚唄。聞歡喜已大得利養。諸¶
比丘尼各生疾心。便作是言。此妖艷歌誦¶
惑亂眾心。諸比丘尼以是因緣往白世尊。佛¶
言。呼是比丘尼來。來已問言。汝實作世間
<pb:KR6k0006_T_036-0519a>¶
歌說耶。答言。我不知世間歌說。佛言。是¶
比丘尼非世間歌說。過去世時有波羅奈城¶
王名吉利。有七女。一名沙門。二名沙門友。三¶
名比丘尼。四名比丘尼婢。五名達磨友。六¶
名須達摩七名僧婢。於迦葉佛前發願。如七¶
女經中廣說。時比丘尼人復將去離眾獨宿。¶
有比丘尼語大愛道。大愛道即以是事往白¶
世尊。佛言。呼是比丘尼來。來已問言。汝實¶
離眾獨宿不。答言實爾。佛言。從今日不聽離¶
眾獨宿。復次瑠璃王罰迦維羅衛國。應廣¶
說。爾時諸比丘尼城外獨宿。乃至除王難。復¶
次爾時諸比丘尼著道行。老病不及伴獨宿。¶
心生疑悔問大愛道。大愛道即以是事往白¶
世尊。佛言。不欲無罪。佛語大愛道瞿曇彌。依¶
止舍衛城住比丘尼皆悉令集。乃至已聞者¶
當重聞。若比丘尼離比丘尼一夜宿除餘時。¶
餘時者。若病時賊亂圍城時。是名餘時。是法¶
初罪。比丘尼者如上說。一夜宿者。日未沒至¶
明相出。除餘時者。不欲離宿老羸病亂賊圍¶
城。若城內不得出。城外不得入。是名餘時。是¶
法初罪僧伽婆尸沙。僧伽婆尸沙者如上說。¶
若比丘尼離比丘尼宿。日未沒至明相出。僧¶
伽婆尸沙。日沒已離至明相出。偷蘭遮。若¶
比丘尼僧伽藍中共房宿。當相去一申手內。¶
一夜中當三以手相尋看。不得一時頓三。當¶
初夜一中夜一後夜一。初夜不尋看越比尼¶
罪。中夜不尋看亦越比尼罪。後夜不尋亦¶
越比尼罪。一切時看無罪。若上閣下閣異宿¶
者。一夜當三過往。如是僧伽藍中宿偷蘭遮。
<pb:KR6k0006_T_036-0519b>¶
是故世尊說。¶

佛住舍衛城。王舍城中有長者名曰須提那。¶
有婦年少端正。其夫無常。婦不樂男子。叔¶
欲攝取。即語餘婦人言。我不樂男子。而叔欲¶
取我為婦。女人語言。汝欲得離不。答言。我欲¶
離。即語言。汝往舍衛城。就迦利比丘尼所。¶
當度汝出家。此婦人似如出行。便詣舍衛城¶
問人言。何者是比丘尼僧伽藍。即示處。入已¶
問言。何者是迦利比丘尼房。即示房處入¶
已問言。阿梨耶是迦利耶。答言是。為何故問。答言。我欲出家。即度出家受具足。其¶
叔欲於後求不知處。有人語言。舍衛城迦利¶
比丘尼已度出家。便往舍衛城問人言。何者¶
是比丘尼僧伽藍。即示處。入已問言。何者¶
是迦利比丘尼房。即示處。入已問言。阿梨¶
耶是迦利耶。答言是。何故問。便言。我不放¶
婦。何故度我婦出家。尼言長壽。汝何處來。答¶
言。王舍城來。比丘尼罵言。短壽物汝是賊。王¶
舍城人恒來喜作細作。伺國長短。即語弟子。¶
取我僧伽梨來。繫此短壽閉著獄中。其人即¶
恐便作是念。此人眼目可畏。或能必爾。眼並¶
眄之漸漸却行。出外已瞋恚言。此比丘尼¶
盜度我婦。反欲繫我。諸比丘尼聞已語大愛¶
道。大愛道即以是事往白世尊。佛言。呼比丘¶
尼來。來已佛問。汝實爾不。答言實爾。佛言¶
迦利。此是惡事。汝云何主不聽而度人。從¶
今日不得主不聽而度。佛語大愛道。依¶
止舍衛城比丘尼皆悉令集。乃至已聞者當¶
重聞。若比丘尼其主不聽而度。是法初罪僧
<pb:KR6k0006_T_036-0519c>¶
伽婆尸沙。比丘尼者如上說。不聽者。未嫁女。¶
當問父母。已出嫁者當問婿姑妐及叔。不聽度¶
者度出家受具足者。僧伽婆尸沙。僧伽婆尸¶
沙者如上說。是法初罪。若比丘尼主不聽而¶
度者越比尼罪。與學戒者偷蘭遮。受具足者¶
僧伽婆尸沙。是故世尊說。¶

佛住舍衛城。爾時阿摩羅邑力士婦。年少端¶
正與人私通。其夫語言。汝莫復作。若作者我¶
當如是如是治汝。其婦故作不止。其夫即伺。¶
合男子捉取。便送與斷事官語言。我婦與是人¶
通。願官與我如法治罪。如法治罪者言。若女¶
人共他私通者。應七日二眾前集。集會七日¶
已於二家眾前中列其身。官便語婦言。汝且¶
還歸。若家有者。可往辦具布施飲食。若無者¶
隨意。滿七日已當於二眾前中列汝身。即¶
便還家具辦飲食施於二眾。此婦於屏處啼¶
泣。諸母人問言。汝何故啼耶。答言。我那得不¶
啼。滿七日已當於二眾前中列我身。母人言。¶
汝欲得活不。答言爾。便語言。汝往舍衛城迦¶
利比丘尼所。求索出家可得活。眾人酒醉。¶
於是女人似如小出。即詣舍衛城問人言。比¶
丘尼僧伽藍在何處。示處。入已問人言。何者¶
是迦利比丘尼房。即示處入已白言阿¶
梨耶。我欲出家。問言。主聽汝未。答言。云¶
何聽。比丘尼言。若未出嫁父母聽已。嫁者姑¶
妐夫主叔聽。是則聽。答言。若爾者已自是¶
聽。諸宗親都欲中列我身棄捨竟。比丘尼¶
言。若爾者已好放汝。即度出家受具足。其人¶
求覓欲治罪不見。聞舍衛城比丘尼已度出
<pb:KR6k0006_T_036-0520a>¶
家。即詣舍衛城問人言。何者是比丘尼精舍。¶
人即示處。入已問言。何者是迦利比丘尼¶
房。示言此是。入已問言。阿梨耶。是迦利比¶
丘尼耶。答言。何以故問彼言。我不放婦。何¶
以度出家。長壽。汝家在何處。答言在阿摩勒¶
邑。便語言。短壽汝是賊。汝不知耶。阿摩勒人¶
恒喜來此。伺求國便欲為細作。便語弟子。取¶
我衣來。我當告王繫此短壽。其人聞已念言。¶
此比丘尼眼目角張。或能作惡。漸漸却行。出¶
外瞋恚罵詈。此沙門尼。盜度我婦及欲繫¶
我。諸比丘尼聞已語大愛道。大愛道即以是¶
事具白世尊。佛言。呼比丘尼來。來已佛言。¶
迦利此是惡事。汝云何知人犯罪眾親欲治¶
而度出家。此非法非律非如佛教。從今¶
已後。不聽犯罪女人眾欲治罪而度出家。復¶
次釋迦犍提邑有女人。如上說。乃至語比¶
丘尼言。度我出家。比丘尼言。先已有比如¶
此犯罪不聽出家。復向餘比丘尼。都無度者。¶
便向外道求出家。其人欲取治罪而不知處。¶
聞在舍衛城外道已度出家。其夫念言。此婦¶
本是優婆塞家女。而今墮外道邪見即是治¶
罪。便不復尋求。諸外道法飲米泔汁及蕩¶
釜水裸形無恥。而復妻掠無度。其婦厭患言。¶
此非出家之法。即捨向比丘尼精舍。白言。我¶
墮深坑崩岸當墮泥犁。唯願牽我出家。諸比¶
丘尼無敢度者。便詣大愛道白言。阿梨耶。¶
我是親里釋家女今墮落坑。願度我出家。¶
大愛道即以是事往白世尊。佛言得。若先¶
外道度後聽出家。佛告大愛道。依止舍衛城
<pb:KR6k0006_T_036-0520b>¶
比丘尼皆悉令集。乃至已聞者當重聞。若¶
比丘尼知犯罪女眾親欲治而度除餘時。餘¶
時者。先外道度。是名餘時。是法初罪。比丘¶
尼者如上說。知者。若自知若從他聞。眾者。二¶
眾集父母眾。夫家親眾者。婆羅門宗姓。剎¶
利宗姓。毘舍宗姓。首陀羅宗姓。治罪者。或以¶
薄裹而燒。或沙囊繫頸沈著水中或火燒頭。¶
或截耳截鼻。或燒熱鐵鑠小便道。或中裂¶
其身。如是國法種種不同。除先在外道出家¶
者。世尊說無罪外道者。尼犍帝梨檀遲伽。¶
如是比外道。是法初罪僧伽婆尸沙者如上¶
廣說。若比丘尼知犯罪女應治度出家者越¶
比尼罪。與學法者偷蘭遮受具足者僧伽婆尸¶
沙。是故世尊說。¶

佛住舍衛城。爾時眾多女人在阿耆羅河彼¶
岸。此岸比丘尼僧集。時偷蘭難陀比丘尼。脫¶
衣放地截流浮渡。諸女人共相謂言。看是偷¶
蘭難陀比丘尼浮渡而來。來已於露處坐已。¶
須臾復還渡。諸女人嫌言。云何是偷蘭難陀¶
比丘尼如凶惡人渡已復還。諸比丘尼聞已¶
語大愛道。大愛道即以是事具白世尊。佛¶
言。呼偷蘭難陀來。來已佛言。此¶
是惡事。汝云何於船渡處而獨浮渡。從今日¶
後不聽於船渡處而獨浮渡。佛告大愛道。依¶
止舍衛城。比丘尼皆悉令集。乃至已聞者當¶
重聞。若比丘尼於船渡處獨渡河者。是法¶
初罪僧伽婆尸沙比丘尼者如上說。獨渡者¶
出界到彼岸僧伽婆尸沙。¶

佛住舍衛城。爾時伽利比丘尼於聚落中遊
<pb:KR6k0006_T_036-0520c>¶
行。去後有依止弟子。僧與作舉羯磨。師還¶
弟子白言。僧與我舉作羯磨。不共法食味¶
食。即呵言汝且默然。但使集僧即便集僧。¶
諸比丘尼各作是念。是比丘尼行還集僧。常¶
喜有施物。我等今日當得何物。皆喜速集。集¶
已即作是唱阿梨耶僧聽。某甲比丘尼僧作¶
舉羯磨。若僧時到。僧與某甲比丘尼捨舉羯¶
磨。如是白。阿梨耶僧聽某甲比丘尼僧與作¶
舉羯磨。僧今與某甲比丘尼捨舉羯磨。阿梨¶
耶僧忍與某甲比丘尼捨舉羯磨者默然。若¶
不忍者便說。是第一羯磨如是三羯磨。諸比¶
丘尼見此比丘尼眼目可畏。無敢遮者。諸比¶
丘尼展轉相謂。此是何語。皆言我亦不知此¶
。諸比丘尼白大愛道。大愛道以是因緣¶
往白世尊。佛言。呼是比丘尼來。來已佛問。¶
汝實爾不。答言實爾。佛言。此是惡事。汝云¶
何知比丘尼僧如法比尼作舉羯磨未行隨順¶
未作如法先不語僧自捨羯磨。從今日後不¶
聽。佛告大愛道。依止舍衛城比丘尼皆悉¶
令集。乃至已聞者當重聞。若比丘尼知比丘¶
尼僧和合如法比尼作舉羯磨。未作如法先¶
不語僧自與捨。是法初罪僧伽婆尸沙。比丘¶
尼者如上說。知者。若自知若從他聞。和合者。¶
非別眾。如法比尼者。不見罪不作三見。不¶
捨舉羯磨者。不共住。未作如法者。未行隨順¶
心未調伏。僧未與捨先不語者。僧僧中未作求¶
聽羯磨而自僧中捨。是法初罪僧伽婆尸沙。¶
者如上說。若弟子僧和合作舉¶
羯磨者。若和上尼阿闍梨尼。應至長老比丘
<pb:KR6k0006_T_036-0521a>¶
尼所作是言。誰無愚癡恒無有過。慧心常存¶
不知故爾。更不復作。如是遍語諸人已令心¶
柔軟。然後於僧中作求聽羯磨。當作是說。阿¶
梨耶僧聽。某甲比丘尼有是事故僧舉作¶
羯磨彼行隨順心柔軟捨。若僧時到。僧某甲¶
欲從僧乞捨舉羯磨。諸阿梨耶聽。某甲欲從¶
僧乞捨舉羯磨。僧忍默然故。是事如是持。然¶
後應乞。若有人遮者。和上應軟語令止。若比¶
丘尼知僧和合如法比尼作舉羯磨。而自捨¶
者。越比尼罪。¶

佛住王舍城。爾時有一長者。欲心請樹提比¶
丘尼。與衣鉢飲食疾病湯藥。作是言。阿梨¶
耶。知我以何故與。比丘尼言知。復問。云何¶
知。答言。以福德故。復言。如是然後兼為欲¶
故。時樹提是離欲人故。聞是語其心翛然不¶
持經懷。然復不遮。諸比丘尼即以是事語大¶
愛道。大愛道即以是事往白世尊。佛言。呼樹¶
提來。來已具問上事。汝實爾不。答言。實爾。¶
世尊。佛言。此是惡事。汝不為後世人作軌則¶
耶。此非法非律不如佛教。不可以是長養善¶
法。佛語大愛道。依止王舍城比丘尼皆悉令¶
集。乃至已聞者當重聞。若比丘尼無漏心。漏¶
心男子邊取衣鉢飲食疾病湯藥者。是法初¶
罪僧伽婆尸沙。比丘尼者如樹提比丘尼。無¶
漏心者。無欲心。鉢者。上中下。衣者。僧伽梨¶
欝多羅僧安陀會僧祇支雨浴衣。飲食者。佉¶
陀尼食蒱闍尼食。藥者酥油蜜石蜜生酥及脂。¶
是法初罪。若人與比丘尼衣鉢飲食疾病湯¶
藥作是言。我為是故與不應受。應作是言我不須
<pb:KR6k0006_T_036-0521b>¶
餘家自得。若受者僧伽婆尸沙。若不語動手¶
脚足眨眼振手彈指晝地作字。如是相者。知¶
有欲心於我。此不應受。受者偷蘭遮。信¶
心清淨諸情審諦受者無罪。若女人欲心與¶
比丘。若動手足瞬眼與者。當知有欲心不¶
受。受者越比尼罪。若信心清淨諸根審諦受¶
者無罪。是故世尊說。¶
《摩訶僧祇律》卷第三十六¶

