#-*- mode: mandoku-view; -*-
#+DATE: 2015-08-30 20:39:29.537444
#+TITLE: 摩訶僧祇律
#+PROPERTY: CBETA_ID T22n1425
#+PROPERTY: ID KR6k0006
#+PROPERTY: SOURCE Taisho Tripitaka Vol. 22, No. 1425
#+PROPERTY: VOL 22
#+PROPERTY: BASEEDITION T
#+PROPERTY: WITNESS T@SONG
#+PROPERTY: LASTPB <pb:KR6k0006_T_019-0376c> 
#+PROPERTY: JUAN 19
¶
《摩訶僧祇律》卷第十九¶
¶
東晉天竺三藏佛陀跋陀羅¶
共法顯譯¶
明單提九十二事法之八¶

佛住舍衛城。廣說如上。爾時優波難陀語兄¶
難陀。共行弟子作如是言。阿浮娑共汝入聚¶
落。彼間當與汝飲食。我若彼作非威儀事。¶
汝當覆藏。莫向人說。我是汝叔父。我亦覆汝¶
和尚罪。答言。正使我父祖公及和上有罪。¶
尚不覆藏。況復叔父汝自可覆藏我和尚罪¶
我終不能覆藏汝罪。優波難陀聞是語已。即¶
作是念。今日當令汝得苦惱事。即共入城。到¶
長者家。檀越見已。歡喜問訊。即請留食。優波¶
難陀復作是念。我當觀望。日時欲至遣還精¶
舍。令不及眾食。復失此供。進退失時足¶
得苦惱。作是念已。時至即遣彼還恐失食。故¶
並看日時。中還眾食已訖。出祇桓門門¶
間。彷徉經行。遙見彼來。口脣乾燥。似未得¶
食即戲調言。汝朝隨他比丘入城。得何等¶
種種美食。答言。唯有苦惱。何處得食。諸比丘¶
聞已。以是因緣。往白世尊。佛言。呼優波難陀¶
來。來已佛具問上事。汝實爾不。答言。實爾。¶
佛言。此是惡事非法非律。非如佛教。不可以¶
是長養善法。從今日後知比丘麁罪。不得覆¶
藏。佛告諸比丘。依止舍衛城住者。皆悉令集。¶
十利故。為諸比丘制戒。乃至已聞者。當¶
重聞。若比丘知比丘麁罪覆藏者波夜
<pb:KR6k0006_T_019-0377a>¶
提。比丘者如上說。知者。若自知。若從他聞麁¶
罪者。四波羅夷。十三僧伽婆尸沙。是名麁罪。¶
覆藏者。不欲令他知。波夜提者。如上說。比¶
丘見他犯麁惡罪。不得覆藏。覆藏者。波夜提¶
應向人說。說時不得趣向人說。當向善比¶
丘說。若同和上阿闍梨。若彼罪比丘兇¶
暴。若依王力大臣力兇惡人力。或起奪命因¶
緣傷梵行者。應作是念。彼罪行業必自有¶
報。彼自應知。喻如失火。但自救身焉知餘事。¶
爾時但護根相應無罪。若比丘知他比丘犯¶
四事十三僧伽婆尸沙。若一一覆藏者。波夜提¶
三十尼薩耆。九十二波夜提。若一一覆藏者。¶
越毘尼罪。四波羅提提舍尼眾學法。一一覆¶
藏者。越毘尼心悔。若覆藏比丘尼八波羅夷。¶
十九僧伽婆尸沙。一一覆藏者。偷蘭遮三十¶
尼薩耆。百四十一波夜提。若一一覆藏者。越¶
毘尼罪。八波羅提提舍尼眾學法。若一一覆¶
藏者。越毘尼心悔。式叉摩尼十八行法。更受¶
學法法。若一一覆藏者。越毘尼罪。沙彌沙彌¶
尼十戒。若一一覆藏更與出家法越毘尼罪。¶
下至俗人五戒。若一一覆藏者。越毘尼心悔¶
是故說。¶

#+BEGIN_VERSE
「　蟲水及無衣
　婬坐屏處坐¶
　往觀三軍陣
　打掌刀覆藏¶
　第六跋渠竟
#+END_VERSE
」¶

佛住毘舍離。廣說如上。爾時有人著鎧持弓¶
箭。入精舍中。脫鎧放杖止息樹下。精舍中¶
庭前沙地有眾鴿鳥。在中戲食。時尊者優陀¶
夷見鳥已。即語長壽。借我弓箭試我手看。答
<pb:KR6k0006_T_019-0377b>¶
言。可爾。即捉弓并注五箭。挽弓放發射殺五¶
鴿。即取滅毛以木貫之。持授世尊。此是鳥¶
肉。佛言。何處得。答言。有人著鎧持弓箭至精¶
舍庭前。止息樹下。從借弓箭。試手射鳥。本習¶
射法猶故不失。佛言。癡人。此是惡法。應早捨¶
棄。方言本習手准故在。汝常不聞。我以無¶
量方便。毀訾殺生。讚歎不殺。而今作是惡不¶
善法。此非法非律。非如佛教。不可以是長養¶
善法。諸比丘白佛言。世尊。眾生應起慈心救¶
護。云何優陀夷反奪其命而無慈心。佛言。不¶
但今日不起慈心。過去世時已曾如是。如釋¶
提桓因本生經中廣說。佛告諸比丘。依止毘¶
舍離城住者。皆悉令集。十利故。與諸比¶
丘制戒。乃至已聞者當重聞。若比丘故奪畜¶
生命波夜提。比丘者。如上說。故者先作方便。¶
奪畜生命者。若身身分身方便。身者一切身。¶
於眾生身上跳蹈。若推押欲令彼死。死者。¶
波夜提。身分者。欲害眾生故。若手若脚。若膝¶
若肘。若齒若爪等一一用殺。是名身分。身方¶
便者。若手捉杖木瓦石等。若就打若遙擲欲¶
令死。死者。波夜提。波夜提者。如上說。若比¶
丘欲斷畜生命。若刀藥塗吐下胎刀者。大¶
小刀乃至鍼。若比丘殺心捉刀時。越毘尼心¶
悔。觸彼身。越毘尼罪。命根斷者。波夜提。是¶
名刀藥者。有三種生合毒生者。如尼樓國土¶
欝闍尼國土。有毒草名迦羅。是名生合者。如¶
獵師合藥若根若莖。若葉若花。若果眾草和¶
合。是名合毒者。蛇毒鼠毒。狼毒猫毒。狗¶
毒熊羆毒人毒。如是種種若生若合若毒。如
<pb:KR6k0006_T_019-0377c>¶
是一切是名藥。若比丘殺心欲殺畜生合藥¶
時。越毘尼心悔。觸彼身。越毘尼罪。命根斷。¶
波夜提。是名藥殺塗者。若比丘殺心以藥欲塗¶
畜生時。作是念。若塗頭脚身令枯乾死。捉藥¶
時越毘尼心悔。觸彼身者。越毘尼罪。因是死¶
。波夜提。是名塗吐者。若比丘殺心合吐¶
藥。欲令吐膿血吐腸死合藥時。越毘尼心悔。¶
觸彼身者。越毘尼罪。因是死。波夜提。是¶
名吐下者。若比丘殺心作下藥。欲令彼下膿¶
血腸肚死。作藥時越毘尼心悔。觸彼身。越毘¶
尼罪。因是死。波夜提。胎者。若比丘殺¶
心欲墮畜生胎作方便時。越毘尼心悔。觸彼¶
身越毘尼罪。欲殺母而墮胎者。越毘尼罪。欲¶
殺胎而母死者。越毘尼罪。欲殺母母死者。波¶
夜提。欲殺胎胎死者。亦波夜提。若畜生懷人¶
胎越毘尼罪。是名胎行毘陀罪呪。屑末¶
羂䩙𣚦埳道河行者。有畜生。若五若十若二¶
十。作行列行時。若欲殺前誤殺中。欲殺中¶
誤殺後。欲殺後誤殺中。欲殺中誤殺前。皆越¶
毘尼罪。若欲殺前前死。欲殺中中死。欲殺後¶
後死。皆波夜提。若一切無當死者。波夜¶
提。是名行毘陀羅呪者。若比丘為殺畜生。讀¶
毘陀羅呪。起死人讀呪時。越毘尼心悔。心¶
驚毛竪。越毘尼罪。因是死。波夜提。是名¶
毘陀羅呪。屑末者。若比丘為殺畜生故。作屑¶
末坌眾生身。欲令乾枯死。作方便時。越毘尼¶
心悔。觸彼身越毘尼罪。因是死。波夜提。¶
䩙者。若比丘殺心於畜生常行處食處飲水¶
處。施羂時。越毘尼心悔。觸彼身者。越毘尼
<pb:KR6k0006_T_019-0378a>¶
罪。因是死。波夜提。是名䩙𣚦者。若比¶
丘殺心於畜生。常行處食處飲水處。施𣚦¶
時。越毘尼心悔。觸身者。越毘尼罪。因是¶
死者。波夜提。是名𣚦坑埳者。若比丘殺心¶
於畜生常行食處飲水處。作坑。以草¶
土覆上作時。越毘尼心悔。墮中時。越毘尼罪。¶
因是死者。波夜提。是名坑埳道者。若比丘於¶
道頭經行見畜生來。見已作是念。今當令此¶
無一得脫者。殺心驅向師子虎狼恐怖處。若¶
國王獵處驅時。越毘尼心悔。受苦痛時。越毘¶
尼罪。因是死波夜提。是名道河者。若僧¶
伽藍近河邊。比丘在岸上經行。有畜生來。比¶
丘見已。作是念。今當令此畜生無一得活者。¶
殺心驅向非濟處。若迴波旋澓處。尸收摩羅¶
處。渡彼岸。復有師子虎狼處。及王遊獵處驅¶
時越毘尼心悔。受苦痛時。越毘尼罪。因是死¶
者波夜提。是名河。一比丘殺心捉刀時。越毘¶
尼心悔。受苦痛時。越毘尼罪。因是死波¶
夜提。如是二比丘眾多比丘亦如是。若比丘¶
為殺故與刀遣使。若一人二人。乃至眾多¶
人。亦如是使復轉遣使。乃至眾多人與刀時。¶
越毘尼心悔。受苦痛越毘尼罪。因是死者。波¶
夜提。如是藥毒塗吐下墮胎。如刀中廣說。若¶
比丘成就五法斷畜生命。波夜提。何等五。畜¶
生。畜生想。殺心。起身業。命根斷是名五法。¶
是故說。¶

佛住舍衛城。廣說如上。爾時六群比丘欲令¶
十六群比丘疑悔故。作如是言。世尊制戒年¶
滿二十。聽受具足。汝未滿二十而受具
<pb:KR6k0006_T_019-0378b>¶
足。不名受具足。聞是語已。即便大啼。佛聞啼¶
聲。知而故問。是何等小兒啼聲。比丘答言。是¶
六群比丘。欲令十六群比丘疑悔故。作如是¶
言。世尊制戒年滿二十。聽受具足。汝等未滿¶
二十而受具足。非受具足。聞是語已。是故啼¶
耳。佛言。呼六群比丘來。來已佛具問上事汝¶
實爾不。答言。實爾。佛言。何故如是。答言。我¶
戲樂故。佛言。癡人。此是惡事惱梵行人而言¶
戲樂。佛言。汝莫輕彼。彼若入定以神足力能¶
擲汝著他方世界。此非法非律。非如佛教。不¶
可以是長養善法。從今日後不聽令他比丘¶
疑悔。佛告諸比丘。依止舍衛城住者。皆悉令¶
集。以十利故。為諸比丘制戒。乃至已聞者¶
當重聞。若比丘故令比丘起疑悔。須臾不¶
樂波夜提。比丘者。如上說。故者。先作方便。疑¶
悔者。有七事生羯磨形相病罪罵詈結使。波¶
夜提者。如上說。生者。作是言。長老世尊制戒¶
年滿二十受具足。汝不滿二十而受具足。¶
不名受具足。作是語欲令生疑。前人若疑若¶
不疑。皆波夜提。是名生羯磨者。作如是言。長¶
老世尊制戒。一白三羯磨。無遮法。汝白不成¶
就。羯磨不成就。眾不成就。如是一一不成就。¶
非受具足。不名受具足。作是語。欲令他疑悔。¶
前人若疑悔。若不疑悔。皆波夜提。是名羯磨¶
形相者。作如是言。長老世尊制戒。身體成就¶
聽受具足。汝曲脊跛蹇眼瞎[仁-二+匡]脚。榼頭鋸¶
齒身不具足。而受具足不名受具足。作是語。¶
欲令他疑悔。前人若疑悔。若不疑悔。皆波夜¶
提。是名形相。病者。作是言。長老世尊制戒。
<pb:KR6k0006_T_019-0378c>¶
無病聽受具足。汝癬疥黃爛癰痤痔病。如是¶
種種病而受具足。不名受具足。作是語。¶
欲令起疑悔。彼若疑悔。若不疑悔。皆波夜提。¶
是名病罪者。作是言。長老世尊制戒。清淨者¶
聽受具足。汝犯波羅夷。僧伽婆尸沙。波夜提¶
波羅提提舍尼。越毘尼罪。而受具足不名受¶
具足。作是語。欲令疑悔。彼若疑悔。若不疑¶
悔。皆波夜提。是名罪罵者。作是言。長老¶
世尊制戒。歡喜者聽受具足。汝不歡喜瞋恚¶
罵詈而受具足。不名受具足。作是語時。欲令¶
疑悔。彼若疑悔。若不疑悔。皆波夜提。是名罵¶
。結使者。作是言。長老世尊制戒。黠慧人¶
聽受具足。汝癡不黠如泥團。如羊角鵄白鵠¶
受具足。不名受具足。作是語時。欲令疑悔。彼¶
若疑悔。若不疑悔。皆波夜提。是名結使。若有¶
人來欲受具足。若滿二十與受具足。若不滿¶
者。語言且住待滿二十。若彼便於餘處。受具¶
足來者。不得語令疑悔語者。越毘尼罪。若比¶
丘臨受具足時。若羯磨不成就。應彈指語¶
。長老汝羯磨不成就。若臨時不語者。後¶
不得語。令起疑悔言。汝受具足時白不成就。¶
羯磨不成就。眾不成就語者越毘尼罪。若瞎¶
眼瘻脊脚跛身體不成就。來受具足者。應¶
語言但爾住彼。若於餘處受具足來者。不得¶
語。令疑悔語者。越毘尼罪。若病人來欲受具¶
足。應語但爾住。若彼便於餘處受具足來¶
者。不得語。令疑悔語者。越毘尼罪。若疑悔比¶
丘者。波夜提。比丘尼偷蘭遮。式叉摩尼沙彌¶
沙彌尼者。越毘尼罪。若俗人越毘尼心悔。是
<pb:KR6k0006_T_019-0379a>¶
故說。¶

佛住舍衛城。廣說如上。爾時六群比丘數數¶
易著衣。食前著一衣。食後著餘衣。佛知而故¶
問。是何等衣。答言。是我淨施衣。佛言。汝云¶
何淨施衣。與他不捨而作三衣受用。從今日¶
後不聽淨施衣不捨而受用。佛告諸比丘。依¶
止舍衛城住者。皆悉令集。以十利故。與諸比¶
丘制戒。乃至已聞者當重聞。若比丘與比丘¶
比丘尼。式叉摩尼沙彌沙彌尼衣。後不捨而¶
受用者。波夜提。比丘者。如上說。與者。淨施¶
與五種人。不捨者。後不捨。受用者。作三衣受¶
用。波夜提。波夜提者。如上說。若比丘有多衣¶
忘不識。應取一切衣集著一處。當捨作是言。¶
此衣淨施與某甲。某甲於我不計意。今還捨。¶
若是三衣者應別捨。是我三衣數。此僧伽梨¶
先受持。今捨此僧伽梨。是我三衣數。今受持¶
此欝多羅僧。是我三衣數。先受持。今捨此欝¶
多羅僧。是我三衣數。令受持此安陀會。是我¶
三衣數。先受持。今捨此安陀會。是我三衣數。¶
今受。此是我三衣。不離宿受持。餘衣¶
長二肘。廣一肘以上。盡應淨施。淨施法者。作¶
是言。長老此長衣施與某甲。某甲於我不¶
計意。若浣時縫時。有因緣事。我當用¶
受持已。淨施已著衣架上。日日當憶念記識。¶
若忘者當語共行弟子依止弟子。此是我三衣¶
汝當日日助我憶識。若無弟子者。應衣角頭¶
書作字。若自身對面淨施不捨而受用者。波¶
夜提。若不對面而自說淨施。不捨而受用者。¶
越毘尼罪。若對他面淨施不捨而受用者。波
<pb:KR6k0006_T_019-0379b>¶
夜提。復對餘人不捨受用者。波夜提。不識衣。¶
越毘尼罪。無衣越毘尼罪。一時捨一時¶
受。越毘尼罪。不捨作三衣受用。波夜提。不捨¶
作塔用僧用與人。越毘尼罪。不得對面前說¶
淨施。當餘人邊說淨施。是故說。¶

佛住舍衛城。廣說如上。爾時六群比丘食前¶
取他僧伽梨取他鉢藏著異處。是比丘乞食時¶
到。欲入聚落。求僧伽梨不得。復有比丘求鉢¶
不得。是比丘問諸比丘長老誰持我僧伽梨¶
去。復問誰持我鉢去。時六群比丘便笑言。長¶
老。此僧伽藍大但求之。即求經久不得。復言。¶
長老。雇我何物當助汝求。聞是語已。知是彼¶
藏。食後復藏尼師壇及鍼筒。諸比丘食已。¶
欲林中坐禪求尼師壇不得即言。長老誰持¶
我尼師壇去。復有比丘言。誰持我鍼筒去。¶
六群笑言。長老此僧伽藍大但遍求。即¶
求經久不得。復語言。汝雇我何物當助汝求。¶
聞是語已。知是彼藏。諸比丘以是因緣往白¶
世尊。佛言。呼六群比丘來。來已佛具問上事。¶
汝實爾不。答言。實爾。佛言。何以故爾。答言。¶
戲樂故。佛言。癡人此是惡事。惱諸梵行人¶
而言戲樂。此非法非律。非如佛教。不可以是¶
長養善法。佛言。從今以後不聽戲笑藏他衣¶
鉢尼師壇鍼筒。佛告諸比丘。依止舍衛城¶
住者。皆悉令集。以十利故。與諸比丘制戒。乃¶
至已聞者當重聞。若比丘藏他衣鉢尼師壇¶
鍼筒。乃至戲笑。波夜提。比丘者。如上說。衣¶
者。七種衣也。鉢者。瓦鉢鐵鉢。鉢有三種上中¶
下。尼師壇者。如世尊所聽。鍼。筒中有
<pb:KR6k0006_T_019-0379c>¶
鍼。藏者。若自藏。若使人藏。乃至戲笑。波夜¶
提。波夜提者。如上說。三衣中若藏一一衣者。¶
波夜提。若僧祇支及餘衣等。越毘尼罪。三¶
種鉢中若一一藏。波夜提。若鍵鎡及餘器。¶
越毘尼罪。藏尼師壇者。波夜提。藏餘敷具¶
越毘尼罪。鍼筒者。有鍼合藏波夜提。無鍼¶
越毘尼罪。藏有縷鍼。波夜提。無縷鍼。越毘尼¶
罪。有縷鍼但脫取縷藏。越毘尼罪。戲笑藏比¶
丘衣。波夜提。比丘尼偷蘭遮。式叉摩尼沙彌¶
沙彌尼越毘尼罪。下至俗人。越毘尼心悔。是¶
故說。¶

佛住舍衛城。廣說如上。爾時六群比丘從禪¶
坊中起在屏處闇地立。悚耳皺面反眼吐舌。¶
作喂喂聲恐怖十六群比丘。比丘聞¶
已。即心恐怖舉聲啼哭。佛知而故問。是何¶
等小兒啼聲。諸比丘以是因緣具白世尊。佛¶
言。呼六群比丘來。來已佛問六群比丘。汝實¶
爾不。答言。實爾。佛言。何以故爾。答言。戲樂¶
故。佛言。癡人此是惡事。惱梵行人而言戲樂。¶
佛言。汝莫輕彼。彼若入定。能以神力擲汝著¶
他方世界。此非法非律。非如佛教。不可以是¶
長養善法。佛告諸比丘。依止舍衛城住者。皆¶
悉令集。以十利故。與諸比丘制戒。乃至已聞¶
者當重聞。若比丘恐怖比丘者。波夜提。比丘¶
者。如上說。恐怖者。色聲香味觸。波夜提。波¶
夜提者。如上說。色者。在闇地悚耳皺面反眼¶
吐舌。乃至曲一指喂喂作恐怖相。彼若畏若¶
不畏。波夜提。是名色聲者象聲馬聲驢聲。¶
如是等種種聲。或長聲或止卒聲長引。乃至
<pb:KR6k0006_T_019-0380a>¶
觳耳作恐怖相。彼若畏若不畏。波夜提。是¶
名聲。香者作是言長老。是中有蛇香富單那¶
惡鬼香蝎香。作是種種恐怖相。彼若畏若不¶
畏。波夜提。是名香。觸者。熱冷輕重滑澁熱¶
者。若以火若以日炙。衣鉢鍵鎡揩戶鑰使熱¶
觸彼身。作是言長老。火起火起。作如是恐怖¶
相。彼若畏若不畏。波夜提。是名熱。冷者。若¶
以扇風衣風若水灑。作是言。長老。雨雪雨雪。¶
作如是恐怖相。彼若畏若不畏。波夜提。是名¶
冷重者。持重拘攝重坑押上。作是言。長老。¶
壁倒壁倒。作如是恐怖相。彼若畏若不畏。波¶
夜提。是名重。輕者。以諸輕細衣覆上。作是言。¶
長老雲墮雲墮。作如是恐怖相。彼若畏若不¶
畏。波夜提。是名輕滑者。若優鉢羅花莖。拘牟¶
頭華莖。須犍提花莖。若戶拘觸彼身。作是¶
言。長老。是蛇是蛇。作如是恐怖相。彼若畏若¶
不畏。波夜提。是名滑澁者。鉢頭摩花莖。分陀¶
利花莖觸彼身。作是言。長老。此是百足蟲。作¶
如是恐怖相。彼若畏若不畏波夜提。是名澁。¶
恐比丘者。波夜提。比丘尼偷蘭遮。式叉¶
摩尼沙彌沙彌尼越毘尼罪。下至俗人越毘¶
尼心悔。是故說。¶

佛住舍衛城。為諸天世人之所供養。多所利¶
益。爾時舍衛城中有姊妹二人。妊身未產。在¶
家有信出家為道。諸比丘尼見其腹相。即便¶
驅出。以是因緣往白世尊。佛言。在家妊身無¶
罪。此比丘尼後生男兒。字童子迦葉。至年八¶
歲出家為道。成阿羅漢。共十六群比丘。各持¶
澡盥。到阿耆羅河邊澡洗入水。仰覆浮戲渡
<pb:KR6k0006_T_019-0380b>¶
河來往。拍水沐沒。爾時波斯匿王在重樓閣¶
上。四望觀看。王未信佛法。見是事已。倍生不¶
信。即語末利夫人言。看汝家所事福田。夫人¶
深信無疑不迴顧看。即答言。大王。或是年少¶
出家始受具足。未知戒律。或世尊未制此戒。¶
是故爾耳。王語夫人言。喻如家長語時眷屬¶
隨從。如和上阿闍梨語時。弟子隨從沙門瞿¶
曇語時。弟子皆言如是世尊。如是修伽陀。我¶
共汝語。而汝不迴顧看。爾時尊者童子迦葉。¶
於其中入頂四禪。以天耳聞王語聲。¶
即語諸伴比丘作是言。長老王倍生不信。末¶
利夫人心生不悅。今當令彼發歡喜心。皆言。¶
善哉。各各即捉澡盥盛滿中水。以著於前。結¶
跏趺坐。次第行列陵虛而逝。於王殿上空中¶
而過。時末利夫人在露處坐。見其坐影已。即¶
便仰觀。見次第行列。結跏趺坐前皆有澡盥¶
乘虛而去似如鴈王。見是事已。心大歡喜。即¶
白王言。看我家福田神德如是。王見已。心大¶
歡喜。作如是言。善哉。我得善利。願世尊及比¶
丘僧盡壽在我國內。為良福田。諸比丘聞王¶
嫌故。以是因緣往白世尊佛言。呼十六群比¶
丘來。來已佛具問上事。汝實爾不。答言。實爾。¶
佛言。我今罰汝。因汝當為諸比丘制戒。佛告¶
諸比丘。依止舍衛城住者。皆悉令集。以十利¶
故。為諸比丘制戒。乃至已聞者當重聞。若比¶
丘水中戲。波夜提。比丘者。如上說。水者。¶
有十種。戲者。跳渡還渡沒出撥拍澆[泳-永+羨]。波¶
夜提。波夜提者。如上說。跳者。戲故跳入水¶
中。波夜提。若行岸崩墮水。若船行衝岸木石
<pb:KR6k0006_T_019-0380c>¶
撥墮水中者無罪。是名跳。渡者。以戲故渡水。¶
波夜提。若行欲渡。若渡物。若河彼岸有僧事¶
塔事。宜數數經理。若欲學浮渡者無罪。還者。¶
以戲故還渡水。波夜提。若有所忘失為物故。¶
還渡取無罪。沒者。以戲故沐沒。波夜提。若鉢¶
小鉢銅釬器物墮水沒沒取無罪。為澡洗¶
故沒無罪。出者。以戲入水出水。波夜¶
提。為取物故無罪。撥者。以戲故撥水。波夜¶
提。若水上熱為取冷水故。撥取下水無罪。拍¶
者。以戲故拍水。波夜提。若水上有倒苟蟲¶
拍。令入下取無蟲水無罪。澆[泳-永+羨]。以戲故¶
在水中澆[泳-永+羨]岸上。越毘尼罪。岸上澆[泳-永+羨]水水¶
中者。越毘尼罪。水中澆[泳-永+羨]水中者。波夜提。陸¶
地澆[泳-永+羨]陸地者。越毘尼罪。非比丘病刺頭¶
出血迷悶。若熱病迷悶。以冷水灑無罪。若比¶
丘誦經時眼睡。以冷水灑無罪。若比丘食上¶
沙彌撓亂。恐俗人不信故。知事者以水澆[泳-永+羨]¶
無罪。是名澆[泳-永+羨]。若為和上阿闍梨洗以水¶
畫背。越毘尼罪。若比丘食上戲故。以水畫¶
鉢犍鎡器上作字越毘尼罪。若洗脚時以¶
水畫木上及畫瓫甕瓶一一越毘尼罪。以指¶
彈水作聲。越毘尼罪。以水跳空中接取越毘¶
尼罪。是故說。¶

佛住舍衛城廣說如上。爾時八日十四¶
十五日齋日。比丘尼來詣佛所。頭面禮¶
拜問訊。時十六群比丘去佛不遠。在一處坐。¶
優鉢羅比丘尼。脂梨沙彌尼。亦來禮拜問¶
訊。禮拜問訊已。往十六群比丘所。以同年¶
少相好樂故。至彼中坐。坐不正故彼見已
<pb:KR6k0006_T_019-0381a>¶
更相指示而笑。時有婆羅門極醜陋瘻脊¶
[仁-二+匡]脚。將一年少端正婦來見。諸比丘笑。已¶
作是念。此諸比丘見我醜陋。將端正婦。必¶
當笑我。即瞋恚言。沙門釋子不知儀則。而形¶
笑我。諸比丘即答言。我不笑汝。婆羅門言。不¶
爾正笑我耳。作是語已。往至佛所。作是言。奇¶
異。瞿曇。沙門釋子不知儀則。見我醜陋。將端¶
正婦而形笑我。佛即為婆羅門隨順說法示¶
教利喜。歡喜而去。去已佛言。呼十六群比¶
丘來。來已佛問比丘。有婆羅門極醜陋。將端¶
正婦汝見已實笑不。答言。不笑婆羅門。汝笑¶
誰。答言。世尊。齋日優鉢羅比丘尼脂梨沙彌¶
尼來到我所。坐不正故。我見已互相指示。是¶
故笑耳。佛言。梵行尼坐不正。汝當方便令起。¶
云何笑之。今當罰汝。因是為諸弟子制戒。佛¶
告諸比丘。依止舍衛城住者。皆悉令集。以十¶
利故。為諸比丘制戒。乃至已聞者當重聞。若¶
比丘以指相指。波夜提。比丘者。如上說。以¶
一指指。波夜提。乃至五指亦如是。一切手指。¶
波夜提。以拳指。偷蘭遮。若木若竹指。越毘尼¶
罪。若比丘共諍以指相指。波夜提。若直月若¶
知事人差次食以指。指言某甲去。波夜提。若¶
捉竹木指。越毘尼罪。應語言某甲。當次食去。¶
若沙彌眠欲喚起者。應彈指。若不覺者。不得¶
以指挃。當牽衣挽令覺。若諸比丘在俗人家¶
坐。摩訶羅比丘坐不正者。應語汝正坐。若不¶
覺者。應語正。汝衣復不覺者。應語言摩訶羅¶
覆汝形體。若比丘至比丘尼精舍中坐。比丘¶
尼禮比丘足已。在比丘前坐。若坐不正者。不
<pb:KR6k0006_T_019-0381b>¶
得語令慚愧。應作方便。令起取物。若檀越家¶
坐。婦女來禮比丘足。在前坐不正者。不得語¶
令慚愧。當作方便。發遣取物。若姦婬女來¶
試弄比丘。故不正坐者。不得語。但當避去。¶
是故說。¶

佛住毘舍離。廣說如上。時有一人其婦不可¶
意。瞋恚極打。便出婦。作是念。彼瞋未息。若¶
更打者定死無疑。今當走避。即便出門。見有¶
比丘乞食還欲出城。婦人即問言。阿闍梨欲¶
何處去。答言欲出城去。婦人言。我欲隨尊¶
去。比丘言。姊妹。此是王道何為見問。即隨後¶
去。其夫後作是念。我婦得打。或能走去。即入¶
不見其婦。即問餘人言。何處去。答言。適出隨¶
是道去。即從後逐見其婦。隨比丘後。即¶
生瞋恚。作是罵言。弊惡沙門誘我婦去。便捉¶
比丘熟打。將詣斷事官所。作是言。此比丘誘¶
我婦去。斷事人言。一一將來驗問事實。即¶
問比丘。汝出家人何將他婦走。答言。不¶
爾。何因相隨。答言。我乞食還欲出城。婦¶
人問我。欲何處去。我答言。欲出城去。婦人¶
言。我欲隨出。我答言姊妹。此是王道何用見¶
問。事實如是。斷事人言。將比丘出。喚婦人¶
來。問言是沙門。偷汝去耶。答言不爾。何因相¶
隨。答言。夫主見打以夫瞋未息。復恐重打。因¶
懼失命故。是故避走遇見比丘。即問言。尊¶
何處去。答。我欲出城。我言。欲隨尊去。比¶
丘言。此是王道何用見問。事實如是。實非彼所¶
偷。即遣婦人出。復呼比丘。問言。汝出家¶
人偷他婦去。云何妄語。望得脫耶。向者女人
<pb:KR6k0006_T_019-0381c>¶
言。汝實偷汝何言不。比丘答言。不爾。復更重¶
問。答辭如初。遣比丘出。復喚女人問言。弊死¶
女人。棄夫逃走。妄語欺官望得脫耶向者比¶
丘言。實偷汝。汝何言不。答言。實不爾。如是¶
三問答辭如初。即留女人喚比丘來。對驗情¶
狀。觀望顏色知其虛實。答辭如初。官問比丘。¶
汝鉢何以破。答言。破耳。衣何故裂壞。答言。¶
裂耳。肘膝何以傷破。答言。傷耳。婦瞋夫未¶
息。憐彼比丘受苦如是。而不語官。即向官說。¶
官聞是已。極大瞋恚。作如是言。弊惡罪人。汝¶
便是王更無餘人。即勅官人料理比丘給其¶
湯藥。與其衣鉢。即取是人繫著獄中。籍家財¶
物沒入官庫。諸比丘以是因緣往白世尊。佛¶
語諸比丘。何處一切王家得是信心。此不與共¶
期過患。如是況復共期從。今日後不聽與。女¶
人共期行。佛告諸比丘。依止毘舍離城住¶
者。皆悉令集。以十利故。為諸比丘制戒。乃至¶
已聞者當重聞。若比丘與女人共期道行。乃¶
至聚落中間。波夜提。比丘者。如上說。女人¶
者。若母姊妹。若大若小。在家出家。共期¶
者。若今日明日半月一月。道者。三由延¶
兩由延一由延半由延。一拘盧舍半拘盧舍。¶
乃至聚落中間者。波夜提。波夜提者。如上說。¶
若此丘與女人共期道行經一一聚落中間。¶
一一波夜提。若還來者。亦一一波夜提。餘如¶
九十二第二跋渠中。與比丘尼共期。著道行¶
中廣說。此中以女為異耳。是故說。¶

佛住舍衛城。廣說如上。爾時尊者阿那律在¶
塔山夏安居竟。還舍衛城禮覲問訊世尊。行
<pb:KR6k0006_T_019-0382a>¶
路中間日冥欲入聚落求宿止處。時聚落中¶
有一母人。將一女欲出村取水。道路相逢。女見¶
比丘顏貌端正威儀庠序。即生欲想。比丘入¶
聚落。遍求宿處不得。作是念。當還出外於樹¶
下宿。即便還出。復逢彼母子。時女問母言。此¶
沙門向冥欲何處去。答言。不知。女言。阿母可¶
問。母即問言。沙門向冥出聚落欲至何所。答¶
言。我入聚落求宿處不得。還欲出外樹下止¶
宿。女語母言。可將歸家借其宿處。母即語言。¶
沙門隨我還家。當借宿處。比丘即隨還至家¶
與一房語言。沙門此中可宿。比丘即敷草蓐¶
結跏趺坐。母子食訖。還自眠處。是比丘道行¶
疲極偃息而臥。女伺母眠熟已。除除竊起至¶
比丘所牽其草蓐。比丘覺已。起正身坐。女人¶
性弱即便却去。去已比丘。還復臥。此女須臾¶
復來。如世尊所說。有五種人。夜多不眠。何等¶
五。女人起欲想憶男子故。夜多不眠。男子起¶
欲。憶女人故。夜多不眠。賊有盜心。夜多¶
不眠。王憂念國事故。夜多不眠。精進比丘修¶
習道業。夜多不眠。此女人不得眠。復徑竊起¶
來牽其草蓐。比丘覺已復正身坐。乃至。地¶
了。明日至佛所。佛遙見已。知而故問。誰嬈觸¶
汝。顏色不悅。即以上事具白世尊。佛告諸¶
比丘。依止舍衛城住者。皆悉令集以十利故。¶
為諸比丘制戒。乃至已聞者當重聞。若比丘¶
與女人同室宿。波夜提。¶

比丘者。如上說。女人者。若母姊妹。若大若¶
小。在家出家。室者。同障同覆。宿者俱眠。波¶
夜提。波夜提者。如上說。共一房有隔別戶無
<pb:KR6k0006_T_019-0382b>¶
罪。異房無隔。波夜提。共房共隔。波夜提。別¶
房異戶無罪。有覆有障。波夜提。有覆半障。越¶
毘尼罪。有覆無障無罪。有障有覆波夜提。有¶
障半覆。越毘尼罪。有障無覆無罪。比丘女人¶
俱室內。波夜提。比丘室內女人半身在屋內。¶
越毘尼罪。比丘屋內。女人屋外無罪。女人比¶
丘俱屋內。波夜提。女人屋內比丘半身在屋¶
內。越毘尼罪。女人屋內比丘在屋外無罪。若¶
佛生日大會。得道日大會。轉法輪日大會。羅¶
云大會。阿難大會。般遮于瑟大會。若通夜說¶
法者。當在露地。若風若雨若雪墮寒者。當入¶
屋裏正身坐。若老若病不能坐者。當施障隔。¶
障隔不得用疎物高齊肩腋。若比丘道路行¶
入聚落宿時。當別房別隔。若無屋者。當露地¶
宿。若風雨寒雪當入屋內正身坐。若老病劣¶
弱不能坐者。當作障隔。若無障者。女人可信¶
。應語言。優婆夷。汝先眠我坐。比丘欲眠¶
時。語令起我。欲眠汝莫眠。眠者汝無福。若雌¶
象乃至雞。若駱駝牛驢擎頭時未得罪。委頭¶
眠者。波夜提。若雌狗舒頭時無罪。屈頭眠時。¶
波夜提。鵝孔雀鷄舒頭無罪。屈頭著翅下。波¶
夜提。象正立時無罪。猗眠時。波夜提。若眾多¶
比丘在房內眠。母人抱眠女兒入者。一切眠¶
比丘。波夜提。若維那知事。人應語母人。¶
汝正豎兒抱入。是故說。¶

佛住舍衛城。廣說如上。爾時尊者優陀夷與¶
一知識同聚落婆羅門。婆羅門女出嫁。至異¶
聚落。遣信語父若阿闍梨。時時來看。我如二¶
不定法中。因緣廣說。乃至佛告優陀夷。癡人。
<pb:KR6k0006_T_019-0382c>¶
在家俗人知出家人所應行法。不應行法¶
汝信心出家而不知出家所應行法。此非法¶
非律。非如佛教。不可以是長養善法。從今日¶
後不聽共女人獨空靖處坐。佛告諸比丘。依¶
止舍衛城住者。皆悉令集。以十利故。為諸比¶
丘制戒。乃至已聞者當重聞。若比丘與女人¶
獨空靖處坐。波夜提。比丘者。如上說。女人¶
者。若母姊妹。若大若小。在家出家。獨者獨一¶
女人。更無餘人。設有餘人。若眠癡狂心亂苦¶
痛。嬰兒非人。畜生雖有是人。故名獨。空靖¶
者。寂靖處。坐者。共坐波夜提。波夜提者。如¶
上說。若比丘與女人共坐竟日。坐者。一波夜¶
提。若比丘女人中間起。更坐一一波夜提。若¶
比丘受請到檀越家坐。女人下食已坐比丘¶
前。復起益食。如是隨起復坐。一一波夜提。¶
一女人比丘邊坐一女人來往益食。女人出時¶
比丘應起。起時不得趣起。恐彼女疑。謂¶
呼比丘有異想。應先語。姊妹。我欲起。¶
何故起。答言。世尊制戒不聽共女人獨空靖¶
處坐。是故起耳。女言。尊者莫起。我自起。起¶
者無罪。減七歲女在階道板上坐。坐已復第¶
二板上坐。坐復起第三板上坐。如是一一¶
從處坐。一一波夜提。若家中作務淨人來往¶
不斷者。無罪。若門向道道中行人如乞比丘¶
食頃不斷。彼即當淨人無罪。若比丘女人於¶
閣上共坐。閣下淨人遙見比丘。比丘亦見淨¶
人無罪。比丘女人在閣下坐。閣上人亦如是。¶
或見而非聞。或聞而非見。亦見亦聞。非見非¶
聞見而非聞者。淨人遙見比丘女人共坐。不
<pb:KR6k0006_T_019-0383a>¶
聞語聲越毘尼罪。聞而非見者。聞語聲不見¶
其人。越毘尼罪。亦見亦聞者。見共坐聞語聲。¶
無罪。非見非聞者。波夜提。盲淨人者。越毘尼¶
罪聾淨人。越毘尼罪。盲聾淨人者。波夜提。一¶
盲一聾淨人者無罪。若淨人眠者。當動令覺¶
此罪。亦是聚落。亦阿蘭若處。亦是時亦非¶
時。亦是晝亦是夜。是屏處非露處。是空靖¶
非眾多是近非遠。是故說。¶

#+BEGIN_VERSE
「　故奪及疑悔
　不捨藏畏怖¶
　水戲指相擬
　共行同室宿¶
　空靖處亦然
　第七跋渠竟
#+END_VERSE
」¶

佛住舍衛城。廣說如上。爾時毘舍佉鹿母。長¶
請祇洹僧。次第到其舍食時。毘舍佉鹿母頭¶
面禮僧足。次第而下。到十六群比丘所。見其¶
年少身色柔軟而能捨家。女人多慈起兒子¶
想。亦敬法故。即便問言。祇洹眾僧無供時。尊¶
者何處得食。答言。時到著衣持鉢。家家乞食。¶
即語尊者。若無供時來我家食。我自今以後¶
若無人供日。我當施食。年少比丘聞是語已。¶
即便受請。至無供日。到其家食。鹿母長請佛¶
時。尊者阿難日日到彼。為請食故。見十六群¶
比丘在其家食。此諸年少起憍恣言。母此食¶
太多。答言。子減之。復言。太少。答言。兒當益¶
如是。或嫌冷熱堅軟甜酢醎淡。如是種種難¶
可稱適。鹿母信心多慈。答言。子隨索隨與。阿¶
難見已。作是念。若此是不信家。便起惡心。以¶
是因緣白佛言。善哉世尊。願從今日勿與¶
小兒受具足戒。佛言。從今日後年未滿二十。¶
不得與受具足。
<pb:KR6k0006_T_019-0383b>¶

復次佛住舍衛城。廣說如上。爾時摩訶羅父¶
子二人在家有信捨家修道。其子沙彌供給¶
五百比丘。諸比丘或索楊枝。或索樹葉。如是¶
眾多不能得供。時摩訶羅念曰。我正有一子。¶
供給五百比丘。所索眾多不能得供。如是不¶
久。必當生病然世尊制戒年未滿二十。不¶
與受戒。雖知不應且與受之。令其免苦。¶
彼即將比丘出到戒場。與受具足。受具足¶
已。諸比丘猶如前法喚言。沙彌與我知淨楊¶
枝及草樹葉。彼即答言。我以受具足。云何¶
故喚沙彌。諸比丘言。誰與汝受。答言。我婆樓¶
醯諸比丘。以是因緣。具白世尊。佛言。呼摩訶¶
羅來。來已。佛具問上事。汝實爾不。答言實¶
爾。佛言。此是惡事。摩訶羅。汝云何知人年未¶
滿二十。而與受具足。佛言。從今日後。不聽年¶
未滿二十而受具足。佛告諸比丘。依止舍衛¶
城住者。皆悉令集。以十利故。為諸比丘制戒。¶
乃至已聞者。當重聞。若比丘知人年不滿二¶
十。與受具足。波夜提。諸比丘應訶責。是人不¶
名受具足。比丘者。如上說。知者。若自知。若從¶
他人聞。不滿者。不滿二十雨減二十年。是名¶
不滿。二十雨減二十雨滿二十年。是名不滿二¶
十。減二十雨過二十年是不名滿。冬¶
時生還冬時受。未經安居竟。是名不滿。春時¶
生還春時受。未經安居竟。是名不滿。前安居¶
生還前安居受。未經前安居竟。是名不滿。後¶
安居生還後安居受。未經後安居竟。是名不¶
滿。此人減二十時人。年謂減半謂滿。半謂¶
減者。波夜提。謂滿者。無罪。此人名受具足。
<pb:KR6k0006_T_019-0383c>¶
此人年減二十時。人一切謂不滿與受具足。¶
一切波夜提。此人不名受具足。此人年減二¶
十時。人一切謂滿與受具足。一切無罪。此人¶
名受具足滿二十雨減二十年。是名滿。二十¶
滿二十雨滿二十年。是名滿。二十滿二十雨¶
過二十年。是名滿。二十冬時生安居竟受¶
具足。是名滿。二十春時生安居竟受具足。是¶
名滿。二十前安居時生前安居竟受具足。是¶
名滿。二十後安居時生後安居竟受具足。是¶
名滿。二十滿二十雨時。人半謂滿半謂不¶
滿。謂不滿者。越毘尼罪。謂滿者無罪。是¶
名受具足。滿二十雨時。人一切謂不滿。一切¶
越毘尼罪。是不名受具足。滿二十雨一切¶
謂滿一切無罪。是人善受具足。若比丘知人¶
不滿二十與受具足。此諸比丘應呵責已。波¶
夜提。悔過波夜提者。如上說。若有人來欲受¶
具足日滿者。應與受具足。不滿者應語令¶
待滿。若前人不知者。當問其父母親里。若復¶
不知者當看生年板。若復無是者當觀其顏狀。¶
觀時不得直觀形體。或貴樂家子形大年小。¶
當觀其手足成就不。若如是復不知者。當問¶
何王何歲國土豐儉旱澇時節。是故說。¶

佛住舍衛城。廣說如上。爾時舍衛毘舍離二¶
國有嫌。互相抄伐。時毘舍離人來舍¶
衛。抄劫人民得物去。還入本界生安隱想。解¶
仗止息。舍衛王作是念。我為國王。應却¶
敵安民。云何使賊劫掠人物。即勅將士。仰汝¶
追捕必使擒獲。若不得者不足空還。將士念¶
言。王教嚴重事應宜速。即集兵眾尋蹤掩
<pb:KR6k0006_T_019-0384a>¶
捕。時舍衛比丘安居竟。欲詣毘舍離。諸比¶
丘失道。墮彼賊中。賊便驚愕。問比丘。比丘汝¶
是何人。答言我出家人何道出家。答言。釋種¶
出家。問言。大德。汝欲那去。答言。欲向毘舍¶
離失道到此。即示其道。時比丘問賊長壽。汝¶
欲何去。答言。向毘舍離。比丘復言。當共作¶
伴。彼即答言。我等是賊劫奪他物。經涉榛¶
木行不擇路。汝是善人。云何隨我。此是直道¶
可從是去。比丘復請願。將我去勿復令我重¶
遭失道。賊答如初。如是至三語。言未竟追捕¶
尋至。合捉比丘。將至王所。作如是言。大王此¶
是群賊。王言。先將比丘來。來已王言。汝出家¶
人。云何作賊。比丘答言。我非是賊。何故相¶
隨。比丘以上事具向王說。王言。遣比丘去。將¶
此賊來。問賊言。此出家人是汝伴不。¶
答言。非伴。何故相隨。賊以上事具向王說。王¶
言。將賊去。更喚比丘來。來已。王問比丘。汝¶
出家人。云何作賊妄語欺官。望得脫耶。賊道¶
汝是伴。何以言非。比丘答如初。王即教勅禁¶
官放比丘去。賊如法治罪。便取五百群賊。著¶
迦毘羅華鬘。打鼓巡令四交道頭。唱喚而¶
出。欲將殺之。賊大啼喚。佛知而故問。比丘¶
是何等眾多人聲。比丘答言。世尊。是五百群¶
賊。被王教令。將欲殺之是其聲耳。佛告阿¶
難。汝往語王。汝是人王當愍民如子。云何¶
一時殺五百人。阿難受教。即詣王所。具說佛¶
語。王言。尊者阿難。我知是事殺一人罪¶
報甚多。況復五百人。但是賊數數來壞我聚¶
落抄掠人民。若世尊能使是人不復作賊者。
<pb:KR6k0006_T_019-0384b>¶
可放令活。阿難還以王所說具白佛。佛語¶
阿難。更往語王。王但放去。我能令此人從今¶
日後更不作賊。阿難受教已。先到刑處。語監¶
殺者言。是諸罪人世尊已救。未可便殺。復語¶
賊言。汝能出家不。賊言。尊者我本若出家不¶
遭此苦。今甚願樂。何由可得。阿難即至王所。¶
作是言世尊語王。我能令此人從今日後更¶
不作賊。王即勅監官。可原生命。且未解縛。送¶
詣世尊。佛自放之。爾時世尊欲度彼人故。在¶
露地坐。賊遙見佛結縛自解。頭面禮足。却¶
住一面。佛觀其宿緣隨順說法。布施持戒行¶
業報應。苦習盡道。四真諦法。即於是時得須¶
陀洹道。問言。汝等樂出家不。答言世尊。我等¶
先若出家不遭此苦。唯願今者度我出家。佛¶
言。善來比丘。作是語時。五百群賊舉身被服¶
變為三衣。自然鉢器威儀庠序。如似百歲舊¶
比丘。皆成羅漢。諸比丘白佛言。世尊。云何五¶
百群賊蒙世尊恩自然解脫。佛言。不但今日¶
蒙我解脫。過去世時已曾蒙我。如獼猴本生¶
經中廣說。佛告諸比丘。依止舍衛城住者。皆¶
悉令集。以十利故。為諸比丘制戒。乃至已聞¶
者當重聞。若比丘與賊期共道行。乃至聚落¶
間。波夜提。比丘者。如上說。賊者。劫盜。期者。¶
若今日明日一月半月。道者。三由延。二由延。一¶
由延。一拘盧舍。半拘盧舍。乃至聚落。波夜¶
提。波夜提者。如上說。不得與賊共期道行。若¶
比丘欲行時。當求車伴人伴。賊相貌有三事¶
可知香色莊嚴。香者。在曠野中食熟肉生肉¶
氣色者。常恐怖色。莊嚴者。終日結束面黑髮
<pb:KR6k0006_T_019-0384c>¶
黃兇惡。似閻羅人。是三種名為賊相不應共¶
行。若賊詐稱作好人著好衣服。到空迴處。¶
展轉相語。今日當入是聚落。破牆壁劫奪¶
財物。不問沙門婆羅門。一切盡取。當知是賊¶
是時不得。即便捨離。且隨順去。若近聚落方¶
便捨去。若賊覺者應語長壽。我正到此耳。若¶
與賊共期道行。波夜提。與女賊共行。亦如是。¶
與偷金賊共行。波夜提。與叛負責人共行。¶
越毘尼罪。是故說。¶

佛住曠野精舍。廣說如上。爾時營事比丘。自¶
掘地作基作塼作泥。為世人所譏。沙門瞿曇¶
無量方便。毀呰殺生讚歎不殺。而今自手掘¶
地作基作塼作泥。故傷一根命。此是敗人何¶
道之有。諸比丘以是因緣。往白世尊。佛言。呼¶
營事比丘來。來已。佛問比丘。汝實爾不。答言¶
實爾。佛語比丘。此中雖無命根。出家之人所¶
不應作。當少事少務。莫為世人所譏。失他善¶
福。從今日後不得自手掘地。佛告諸比丘。依¶
止曠野比丘皆悉令集。以十利故。與諸比¶
丘制戒。乃至已聞者當重聞。若比丘自手掘¶
地。若使人掘指語掘。波夜提。比丘者。如¶
上說。自手者。若身身分身方便。身者。舉身跳¶
躑走來走去。欲令壞地者。波夜提。是名身。身¶
分者。若手若脚。若膝若肘。若指爪。是名身¶
分。身方便者。若鍬钁斧鑿竹木自手掘。¶
若遙擲欲令壞。壞者。波夜提。地者。生作。生¶
者。大地是名生。於者。基作上作。基作者。露¶
地牆壁。上作者。重閣屋上覆土是名上作。自¶
掘者。自掘使人掘。乃至言掘是地。波夜提。波
<pb:KR6k0006_T_019-0385a>¶
夜提者。如上說。若自方便多掘。一波夜提。¶
若中間止住一一波夜提。使人者若使他人掘。¶
前人多掘。一波夜提。若重語使掘疾掘語語。¶
波夜提。若比丘欲使地平作方便掃地。越毘¶
尼罪。若傷如蚊脚。波夜提。不作方便無罪。若¶
方便牽曳木欲使破地牽時。越毘尼罪。若傷¶
如蚊脚。波夜提。不作方便無罪。若驅牛馬欲¶
使破地。亦如是不作方便無罪。若欲使地平¶
故經行行時。越毘尼罪。傷如蚊脚。波夜提。住¶
坐臥亦如是。不故者無罪。若比丘河邊坎上¶
以脚踏墮踏踏波夜提。坎岸邊行土崩無¶
罪。若土塊一人不勝破者。波夜提。破減一人¶
重者。無罪。若比丘捉木石塼瓦鍬钁擲地。不¶
故雖傷無罪。若營事比丘多有塔物僧物。欲¶
藏地中。若在露處生地不得。自掘當使淨人¶
知若在露處。死地得自掘藏。若地打⬤。越¶
毘尼罪。傷如蚊脚。波夜提。拔⬤時。越毘尼¶
罪。傷如蚊脚。波夜提。若比丘欲張氈[疊*毛]須釘¶
四角。若覆處死地自釘無罪。若露處生地。當¶
使淨人知拔時。當使淨人知。若比丘房內釘¶
壁毀損成功。越毘尼罪。若先有故孔無罪。若¶
比丘外被雨地傷如蚊脚。波夜提。若欲畫地。¶
越毘尼罪。傷如蚊脚。波夜提。畫末上無罪。¶
若營事比丘欲作摸拭。當畫板木塼上。若泥¶
覆朽故房舍。欲撤時不得自撤。當使淨人。若¶
欲壞壁時。當使淨人却泥。然後自得摘塼至¶
基際使淨人摘。若壁不泥者。以曾被雨。使¶
淨人摘兩三行。然後自摘至地際。復使¶
人摘。若塼坏聚被雨已。不得自取。使淨人取
<pb:KR6k0006_T_019-0385b>¶
上。兩三重。然後自取至地際。復使淨人¶
若覆上者。得自取到地際。應使淨人取塼¶
取。亦如是。若死土被雨已。比丘不得取。¶
使淨人取盡雨所洽際。然後自取無罪。若鼠¶
壤被雨不得取。應使淨人。若新雨後比丘¶
不得自抒井。應使淨人抒。若淨人小不能者。¶
當先下淨人擾令濁。然後自抒。若池水洗¶
水。新雨後比丘不得自抒若牛馬先涉得自¶
抒。若泥被雨後不得自取。使淨人取。若池泥¶
洗泥新雨後。比丘不得自取。使淨人。若¶
水瀆若屋流水道。新雨後比丘不得自抒。使¶
淨人抒。若大小行用水時手摩地。波夜提。當¶
用灰土巨磨。若雨澇推土聚一處。比丘不¶
得取。使淨人取。若瓦瓶器物在露地經¶
雨已。比丘不得自取。使淨人取。若洗脚木經¶
雨後不得取。若木石塼瓦種種諸物在露¶
地。雨後比丘不得取。使淨人知掘地。波¶
夜提半沙越毘尼罪。純沙無罪。石薑石糞灰¶
亦如是。是故說。¶
《摩訶僧祇律》卷第十九¶

