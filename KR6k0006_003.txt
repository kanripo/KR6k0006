#-*- mode: mandoku-view; -*-
#+DATE: 2015-08-30 20:39:26.904997
#+TITLE: 摩訶僧祇律
#+PROPERTY: CBETA_ID T22n1425
#+PROPERTY: ID KR6k0006
#+PROPERTY: SOURCE Taisho Tripitaka Vol. 22, No. 1425
#+PROPERTY: VOL 22
#+PROPERTY: BASEEDITION T
#+PROPERTY: WITNESS T@YUAN
#+PROPERTY: LASTPB <pb:KR6k0006_T_003-0242b> ¶¶¶¶¶¶¶¶¶¶¶¶¶¶¶¶¶¶
#+PROPERTY: JUAN 3
¶
¶
《摩訶僧祇律》卷第三¶
¶
東晉天竺三藏佛陀跋陀羅¶
共法顯譯¶
(盜戒之餘)¶

復次佛住王舍城。廣說如上。瓶沙王先祖時¶
治罪人法。有作賊者。以手拍頭以為嚴教。賊¶
大慚愧與死無異。後更不作至祖王時治罪人¶
法。有作賊者。以灰圍之須臾放去。賊大慚愧
<pb:KR6k0006_T_003-0242c>¶
與死無異。後更不作。至父王時治罪人法。有¶
作賊者。驅令出城。賊自慚愧與死無異。後更¶
不作。瓶沙王法。有作賊者。驅令出國。以是為¶
教。時有一賊七反驅出。猶故來還劫殺村城。¶
爾時有人捉得此賊縛送與王。白王言。此賊¶
七反驅出。猶故來還劫殺村城。願王苦治。王¶
告大臣。將是賊去已罪治之。大臣白言。止¶
止大王。王自治罪莫付臣下。何有捨王臣下¶
專輒。大王教令時所尊重。正出於王治法久¶
存。王言。將去截其小指。爾時有司速將罪¶
人急截其指恐王有悔。時王即自試咬指¶
痛殊難忍。即便遣信勅語大臣。莫截彼指臣¶
答王言。已截其指。王甚愁悔即自念言。我今¶
便為法王之末。非法王始。夫為王者憂念民¶
物。何有人王傷截人指。爾時瓶沙王。疾勅嚴¶
駕往詣世尊。頂禮佛足却坐一面。白佛言。世¶
尊。我曾祖先王治罪人法。唯以手拍頭。次第¶
諸王及至我身。惡法日滋正化漸薄。謬得為¶
王傷截人體。自惟無道愧懼實深。佛告大王。¶
治國盜齊幾錢罪應至死。盜齊幾錢應驅出¶
國。盜齊幾錢應用刑罰。爾時瓶沙王白佛言。¶
世尊。以十九錢為一罽利沙槃。分一罽利沙¶
槃為四分。若盜一分若一分直罪應至死。爾¶
時世尊為瓶沙王。隨順說法示教利喜。示教¶
利喜已。憂憒即除。禮佛而退。王去不久。爾時¶
世尊往眾多比丘所。敷座而坐告諸比丘。向¶
瓶沙王來至我所。為我作禮於一面坐。而白¶
我言。世尊。我先曾祖治罪人法以手拍頭。正¶
化相承乃至我身。我即問言。大王。盜至幾
<pb:KR6k0006_T_003-0243a>¶
錢罪應至死。乃至應罰。王言。十九錢為一罽¶
利沙槃。分一罽利沙槃為四分。若盜一分¶
若一分直罪應至死。我為瓶沙王隨順說法。¶
歡喜而去。佛告諸比丘。從今當知十九古¶
錢名一罽利沙槃。分一罽利沙槃為四分。若¶
盜一分一分直。犯波羅夷。時諸比丘白¶
佛言。世尊。云何是瓶沙王畏罪乃爾。佛告¶
諸比丘。是瓶沙王。不但爾世如是畏罪。過¶
去世時亦曾畏罪。諸比丘白佛言。世尊。已曾¶
爾耶。佛言如是。過去世時。有城名波羅奈。國¶
名迦尸。爾時有王。號曰名稱。時國人民皆工¶
巧伎術以自生活。所謂伎樂歌頌。或作金銀¶
寶器花鬘瓔珞嚴飾之具。或調象馬及諸道¶
術。種種工巧無不備悉。以是生活。若無工巧¶
伎術者。謂之愚癡。若有作賊者。亦名愚癡。¶
時有一人作賊。國人縛送與王。白言。大王。此¶
人愚癡事。願王治之。王言。止止。世人失¶
財世人作賊。我復何用共作惡為。王便思惟¶
當作何方便我治王事。令群臣不知惡法不¶
起。復更思惟自昔已來始有一愚癡人。是愚¶
癡人不能滿千。我便命終即持愚人付一大¶
臣。我須千愚癡人用作大會。若當數滿白我¶
令知。臣即執持愚人繫在一處王尋念言。是¶
愚癡者。將無飢死。便告大臣將愚人來。重告¶
臣曰好看此人莫令羸瘦。著我無憂園中。五¶
欲娛樂伎樂供給。大臣受教。即將愚人如王¶
所勅。爾時復有愚人。聞王捕得愚人。乃至安¶
著無憂園中伎樂供給。便自送身詣大臣所。¶
白言。我是愚癡人。大臣欲取王意。來便送著
<pb:KR6k0006_T_003-0243b>¶
無憂園中。如是不久其數滿千。臣白王言。¶
愚人數已滿千。更須何等當速辦之。王¶
聞此言甚大愁憂。昔來久遠始有一愚癡人。¶
如何今者未經幾時已有千數。將是末世惡¶
法增長。王勅群臣於無憂園中。灑掃燒香懸¶
繒幡蓋。備辦種種肴膳飲食。臣即如教備王¶
所勅。時王出遊。與諸群臣十八部眾詣無憂¶
園中。王既坐已問諸群臣。愚人今在何處可¶
喚將來。愚人盡至。王見愚人久在園中。衣被¶
垢膩爪長髮亂。即勅群臣。將愚人去。沐浴¶
新衣剪髮截甲。然後將來。來已與種種飲¶
食。賜以財寶恣其所須。即勅愚人。汝等還¶
家供養父母。勤修家業莫復作賊。爾時愚人¶
聞王告勅。歡喜奉行。時彼國王即以王位¶
授與太子。出家入山學仙人法。是時國王而¶
說偈言。¶

#+BEGIN_VERSE
「　本求千愚人
　作會謂難期¶
　如何未幾時
　千數忽已滿¶
　惡法日夜增
　大會於是止¶
　欲離世惡人
　宜時當出家
#+END_VERSE
」¶

佛告諸比丘。爾時國王名稱者豈異人乎。即¶
瓶沙王是。瓶沙王先世已來常畏罪報。今既¶
為王續亦畏罪。諸比丘白佛言。世尊。云何是¶
瓶沙王。教令行已尋復還悔。佛告諸比丘。是¶
瓶沙王。不但今日教令行已尋復還悔。過去¶
世時。亦曾還悔。諸比丘白佛言已曾爾耶。佛¶
言如是。佛告諸比丘。過去世時有婆羅門。無¶
有錢財以乞自活。是婆羅門有婦不生兒子。¶
家有那俱羅虫便生一子。時婆羅門以無子
<pb:KR6k0006_T_003-0243c>¶
故。念彼那俱羅子如其兒想。那俱羅子於婆¶
羅門亦如父想。時婆羅門於他舍會。或得¶
乳酪及得餅肉。持還歸家與那俱羅。又於後¶
時婆羅門婦忽便有娠。月滿生子便作是念。¶
是那俱羅生吉祥子能使我有兒。時婆羅門¶
欲出行乞食。時便勅婦言汝若出行。當將兒¶
去慎莫留後。婆羅門婦與兒食已。便去比舍¶
借碓舂穀。是時小兒有酥酪香。時有毒蛇¶
乘香來至。張口吐毒欲殺小兒。那俱羅虫便¶
作是念。我父出行母亦不在。云何毒蛇欲殺¶
我弟。如所說。¶

#+BEGIN_VERSE
「　毒蛇那俱羅
　飛烏及禿梟¶
　沙門婆羅門
　繫母及前子¶
　常共相憎嫉
　懷毒欲相害
#+END_VERSE
」¶

時那俱羅使殺毒蛇。段為七分。復作是念。¶
我今殺蛇令弟得活。父母知者必當賞我。以¶
血塗口當門而住。欲令父母見之歡喜。時婆¶
羅門始從外來。遙見其婦在於舍外。便瞋恚¶
言我教行時。當將兒去何以獨行。父欲入門。¶
見那俱羅口中有血。便作是念。我夫婦不在。¶
是那俱羅於後將無殺食我兒。瞋恚而言徒¶
養此虫為其所害。即前以杖打殺那俱羅。既¶
入門內自見其兒。坐於庭中[口*束]指而戲。入見¶
毒蛇七分在地。見是事已甚大憂悔。時婆羅¶
門深自苦責。是那俱羅善有人情救我子命。¶
我不善觀察卒便殺之。何痛可憐。即便迷悶¶
躄地。時空中有天。即說偈言。¶

#+BEGIN_VERSE
「　宜審諦觀察
　勿行卒威怒¶
　善友恩愛離
　枉害傷良善
<pb:KR6k0006_T_003-0244a>¶
　喻如婆羅門
　殺彼那俱羅
#+END_VERSE
」¶

佛告諸比丘。爾時婆羅門者豈異人乎。即瓶¶
沙王是。彼於昔時。以曾輕躁作事尋悔今復¶
如是。佛告諸比丘。依止王舍城比丘皆悉令¶
集。乃至已聞者當重聞。若比丘於聚落空地。¶
不與取隨盜物。王或捉或殺或縛或擯出言。¶
咄男子汝賊耶汝癡耶。比丘如是不與取者。¶
波羅夷不應共住(第二戒緣竟)。¶

比丘者。比丘名受具足善受具足。一白三羯¶
磨無遮法和合十眾。十眾已上年滿二¶
十。此名比丘。聚落者。聚落名若都牆圍遶。若¶
水渠溝塹籬柵圍遶。又復聚落者。放牧聚落。¶
技兒聚落。營車聚落。牛眠聚落。四家及一積¶
薪亦名聚落。空地者。空地名垣牆院外。除¶
聚落界餘者盡名空地。聚落界者。去籬不遠。¶
多人所行蹤跡利處。是名聚落界。如是水渠¶
溝塹籬柵外。除聚落界餘者盡名空地。放牧¶
聚落者。最邊巷舍外。除聚落界餘者盡名空¶
地。技兒聚落者。最邊車外。除聚落界餘者¶
盡名空地。營車聚落者。最邊車外。除聚落¶
界餘者盡名空地。牛眠聚落者。最邊家外。除¶
聚落界餘者盡名空地。四家及積薪聚落¶
者。最邊家外。除聚落界餘者盡名空地。不¶
與者。若男若女若黃門二形在家出家。無有¶
與者盜心取。隨盜物者。物有八種。一者時¶
藥。二者夜分藥。三者七日藥。四者盡壽藥。五¶
者隨物。六者重物。七者不淨物。八者淨不淨¶
物。是名為八。取者。取名捉物移離本處。是名¶
為取。隨其所盜者。不如十六督監。盜取王家
<pb:KR6k0006_T_003-0244b>¶
一牧小錢。買瓜食之為王所殺。王無定法¶
自隨其意。或小盜便殺。或盜多不死。當如世¶
尊問瓶沙王法。大王治國。盜齊幾錢至死。幾¶
錢驅出幾錢罰財。瓶沙王答佛。十九錢為一¶
罽利沙槃。一罽利沙槃分為四分。若取一分¶
若取一分直。罪應至死。今隨所盜義以此¶
為准。王者。王名剎利婆羅門長者居士受職¶
為王。王捉者。王使人執或捉其手及餘身分。¶
是名捉。殺者。奪其命是名為殺。或縛者。或以¶
屋縛。或以城縛。或以材縛。或著鎖絆。或著¶
杻械。是名為縛。擯出者。驅出聚落驅出城驅¶
出國。是名擯出。咄男子。汝賊汝癡汝愚¶
者。呵責之辭。比丘如是者。犯波羅夷不應共¶
住。波羅夷者。謂於法智退沒墮落無道果分。¶
是名波羅夷。如是乃至盡智無生智。於彼諸¶
智退沒墮落無道果分。是名波羅夷。又復波¶
羅夷者。於涅槃退沒墮落無證果分。是名波¶
羅夷。又復波羅夷者。離於不盜法退沒墮落。¶
是名波羅夷。又復波羅夷者。所可犯罪不可¶
發露悔過故。名波羅夷。時藥者。一切根一切¶
穀一切肉。根者。治毒草根藕根[竺-二+兒]樓根芋根¶
羅葡根葱根。是名根。穀者。有十七種。一稻¶
二赤米稻。三小麥四[麩-夫+廣]麥。五小豆六胡豆。七大¶
豆八豌豆。九粟十黍。十一麻子十二薑句。¶
十三闍致。十四波薩陀。十五莠子。十六脂那¶
句。十七俱陀波。是名十七種穀。肉者。水陸¶
虫肉。云何水虫。水虫者。魚龜提彌祇羅修羅¶
修修羅修修摩羅。如是等水中諸虫可食者。¶
是名水虫。云何陸虫。陸虫者。兩足四足無足多足
<pb:KR6k0006_T_003-0244c>。如是等名陸虫。如是根食穀食肉食。¶
皆名時食。何以故。時得食。非時不得食。是名¶
時食。若比丘盜心觸時藥。犯越毘尼罪。動¶
彼物偷蘭罪。離本處滿者波羅。夜分¶
藥者。十四種漿。一菴羅漿。二拘梨漿。三安石¶
留漿。四顛哆梨漿。五蒲桃漿。六波樓沙¶
漿。七揵揵漿。八芭蕉漿。九罽伽鞮漿。十劫¶
頗羅漿。十一波蘢渠漿。十二甘蔗漿。十三¶
呵梨陀漿。十四呿波梨漿。此諸漿。初夜受初¶
夜飲。中夜受中夜飲。後夜受後夜飲。食前受¶
至初夜飲。是故名夜分藥。若比丘盜心觸夜¶
分藥。犯越比尼罪。動彼物偷蘭罪。離本¶
處滿者波羅夷。七日藥者。酥油蜜石蜜脂¶
生酥。酥者。牛水牛酥羖羊羺羊酥駱駝¶
酥。油者。胡麻油蕪菁油。黃鹽油阿陀斯油。¶
蜱麻油。比樓油。比周縵陀油迦蘭遮油。差¶
羅油阿提目多油。縵頭油大麻油。及餘種種¶
油。是名為油。蜜者。軍荼蜜布底蜜黃蜂蜜黑¶
蜂蜜。是名為蜜。石蜜者。槃施蜜那羅蜜縵¶
闍蜜摩訶毘梨蜜是名石蜜。脂者。魚脂熊脂¶
羆脂修修羅脂猪脂。此諸脂無骨無肉無血¶
無臭香無食氣。頓受聽七日病比丘食。是名¶
脂。生酥者。牛羊等諸生酥。淨灑洗無食¶
氣。頓受聽七日病比丘食。此諸藥清淨無食¶
氣。一時頓受得七日服。故名七日藥。若比丘¶
盜心觸七日藥。越比尼罪。動彼物偷蘭罪。離¶
本處滿者波羅夷。盡壽藥者。呵梨勒毘醯勒¶
阿摩勒。果茇胡椒薑。長壽果仙人果。乳果¶
豆色果。波羅悉多果槃那果。小五根大五根
<pb:KR6k0006_T_003-0245a>¶
一切鹽。除八種灰餘一切灰。除石蜜滓地餘¶
一切地。此諸藥無食氣。頓受病比丘終身服。¶
。若比丘盜心觸終身藥。越比¶
尼罪。動彼物偷蘭罪。離本處滿者波羅夷。隨¶
物者。三衣尼師壇覆瘡衣雨浴衣。鉢大犍¶
鎡小犍鎡鉢囊。浴囊漉水囊二種腰帶。刀¶
子銅匙鉢支鍼筒。軍持澡罐盛油支瓶。錫杖¶
革屣傘蓋扇。及餘種種所應畜物。是名隨¶
物。復有俗人隨物。軍器刀杖衣服。及餘種種¶
白衣所畜眾物。亦名隨物。若比丘盜心觸隨¶
物。得越比尼罪。動彼物偷蘭罪。離本處滿者¶
波羅夷。重物者。床臥具及餘重物。床臥具者。¶
臥床坐床小褥大褥拘[疊*毛]枕。及餘重物者。¶
一切銅器一切木器竹器一切瓦器。銅器名¶
者。銅瓶銅釜銅鑊銅杓。及餘種種銅器。是名¶
銅器。木器竹器者。木函木瓶木瓫木¶
杓。竹筐竹席乃至竹筥。及餘種種一切木器¶
竹器。是名竹器木器。瓦器者。從大甕乃至於¶
燈盞。是名瓦器。床臥具及種種餘物。是名¶
重物。若比丘盜心觸此重物等。得越比尼罪。¶
動彼物偷蘭罪。離本處滿者波羅夷。不淨物¶
者。錢金銀。比丘不得觸故名不淨物。若比丘¶
盜心觸不淨物。得越比尼罪。若動彼物偷蘭¶
罪。若離本處滿者波羅夷。淨不淨物者。真珠¶
琉璃珂貝珊瑚頗梨車[(王*巨)/木]馬瑙璧玉。是諸寶¶
物得觸不得著故。名淨不淨物。若比丘盜¶
心觸此淨不淨物。得越比尼罪。若動彼物偷¶
蘭罪。若離本處滿者波羅夷。復有十六種物。¶
地地中物。水水中物。船船中物。乘乘中物。四
<pb:KR6k0006_T_003-0245b>¶
足四足上物。兩足兩足上物。無足無足上物。¶
虛空虛空中物。云何地。金鑛銀鑛赤銅鑛鉛¶
錫鑛白鑞鑛。空青雌黃石膽鹽石灰赤土白¶
墠。乃至瓦師取土地。是名地。比丘盜心¶
觸此諸地者。得越比尼罪。若動彼物偷蘭罪。¶
若離本處滿者波羅夷。地中物者。若人藏物¶
著地中。所謂錢金銀頗梨珂貝真珠車[(王*巨)/木]馬¶
瑙。酥瓶油瓶石蜜瓶。根莖枝葉果等諸藥。¶
乃至八種物藏著地中。是名地中物。若比丘¶
盜心觸此地中物者。得越比尼罪。若動彼物¶
偷蘭罪。若離本處滿者波羅夷。水者。水有十¶
種。河水池水。井水龍淵水。清水溫泉水。不¶
病水雨澇水。空中水長流水。有處水貴有處¶
水賤。或一錢得四五瓶。或一切所有物得一¶
瓶。如近村城邑而有好水。一錢得五六瓶。有¶
賈客遠行路由曠遠。或五遊旬或十乃至¶
五百由旬。道路無水。彼諸賈客皆各負水¶
去。或有自供或有賣者。時有一賈客水少不¶
足。為熱渴所逼。便作是念。若我存者自能得¶
錢。若我渴死錢復何用。盡以財物買一瓶¶
水。時有比丘隨賈客行。賈客常供給比丘¶
水。未至所在水便欲盡。時賈客語比丘言。¶
道路猶遠水復欲盡。爾許水以供尊者。爾許¶
水我自當飲。如賈客所施。比丘應當如其量¶
飲若盜心多飲。滿者波羅夷。不滿者偷蘭罪。¶
賈客復言。今供給尊者水飲。願莫與他。時¶
有老病人。為熱渴所逼。來從比丘乞水飲。比¶
丘慈心念彼病者。作是思惟。主人雖作是言¶
彼病可愍。我今以水施之。主人故當不見怪
<pb:KR6k0006_T_003-0245c>¶
責。以同意故不犯。有人乘船載水。比丘為¶
渴所逼。盜心觸彼船上水者。得越比尼罪。若¶
以鉢若犍鎡盛彼水。未離船者偷蘭罪。若持¶
水去身衣盡離船。滿者波羅夷。穿彼水器得¶
越比尼罪。若以筒就穿孔飲水。滿者波羅夷。¶
若稍稍飲數數止者。口口偷蘭罪。若水器先¶
有塞孔。以盜心拔塞。得越比尼罪。水注器中¶
得偷蘭罪。若水注斷滿者波羅夷。若水連注¶
未斷。即起悔心畏犯重罪。還以水倒本器中¶
者偷蘭罪。若欲令船盜者。順牽船尾過船頭¶
處波羅夷。若倒牽船者。船頭過船尾處。若右¶
邊傍牽左過右者。波羅夷。若左邊傍牽亦如¶
是。若小船易動。比丘盜心觸者。得越比尼罪。¶
若動彼小船偷蘭罪。若離本處滿者波羅夷。¶
若人有溉灌渠流水。或一宿直一錢。乃至二¶
三四五錢。若比丘若為佛法僧自為盜¶
心壞彼渠者。得越比尼罪。水流入田偷蘭罪。¶
滿者波羅夷。若比丘不欲直壞渠。方便假牽¶
塼木令水決出。牽時得越比尼罪。水流入田¶
偷蘭罪。滿者波羅夷。若作方便驅牛羊駱駝壞¶
渠者亦如是。若比丘嫉妬心壞渠棄水者。得¶
越比尼罪。若比丘共賈客行曠野中。有人言¶
明後日當至水。時有估客大擔水。比丘¶
甚渴乞水不得。便瞋恚言。弊惡人汝何乃慳¶
貪。多持水行亦不能自飲。亦不與畜生。亦不¶
與沙門婆羅門。不久當棄。何用水為。比丘便¶
壞彼水器。以惡心故得越比尼罪。若人家中¶
以器儲水。若比丘親里知識被燒。比丘以盜¶
心取水救火。若觸得越比尼罪。動彼水器得
<pb:KR6k0006_T_003-0246a>¶
偷蘭罪。以水澆火滿者波羅夷。若憶念言當¶
還水。若與直取用。不犯。若彼家被燒。即以彼¶
水助澆火者。不犯。若時世遭旱十年二十年。¶
有人守護池水若井水。比丘以盜心持器取¶
水。觸彼水者越比尼罪。盛水時偷蘭罪。若擔¶
水離池。去者波羅夷。若池有院閉門。比¶
丘以盜心持筒遙飲水。水連續不斷。滿者波¶
羅夷。口口飲息者。口口偷蘭罪。若井水比丘¶
以盜心下灌時。得越比尼罪。若水入器時¶
得偷蘭罪。持水離井。滿者波羅夷。有諸外道¶
家以器儲水。其家被火外道荒懼。比丘爾時¶
便作是念。如是如是子惡邪外道。常妬佛法¶
毀呰沙門釋子。今當中汝。便前以杖打水器¶
破。以惡心壞他物故。得越比尼罪。有諸名¶
水。所謂瞻波國有恒水。王舍城有溫泉水。¶
巴連弗邑有恕奴河水。波羅奈國有佛遊¶
行池水。沙祇國有玄注水。舍衛城有補多梨¶
水。摩偷羅國有搖蒲那水。僧伽舍國有石蜜¶
水。有諸貴人。遣使取此諸水在道止息。有比¶
丘為渴所逼。以盜心觸彼水者。得越比尼罪。¶
水入器中偷蘭罪。若水注斷滿者波羅夷。若¶
水注未斷。中起悔心畏犯重罪。以水還倒本¶
器者。得偷蘭罪。有諸貴人。遊戲園中作香池¶
水。有比丘以盜心取彼水。而水不直錢。計¶
其香價隨時犯罪。是謂水。水中物者。有物在¶
水中生。所謂優鉢羅鉢曇摩俱物頭分陀¶
利須健提藕根等。及餘種種水生物。若比丘¶
以盜心觸此諸水中生物者。得越比尼罪。若動彼物得偷蘭罪。若離本處滿者波羅夷。若
<pb:KR6k0006_T_003-0246b>¶
一花直滿者波羅夷。不滿者一一偷蘭罪。但¶
取花著地。未波羅夷。花束大重不能勝曳去¶
雖遠。未波羅夷。舉離地波羅夷。乃至一切水¶
生物亦復如是。若諸貴人於遊戲浴池中。作¶
金銀花及諸戲船鳧鴈鴛鴦異類之鳥。若比¶
丘以盜心觸彼物時。得越比尼罪。若動彼物¶
得偷蘭罪。若取離本處滿者波羅夷。若復持金¶
銀瑠璃車渠。馬瑙珊瑚琥珀珂貝赤寶及餘¶
八種。若有人持此眾物。藏著水中。比丘以盜¶
心。觸彼物者。得越比尼罪。若動彼物偷蘭罪。¶
若離本處滿者波羅夷。是名水中物。船物者。¶
毘俱羅船俱阿吒船。拔瞿梨船毘尸伽船。馬¶
面船象面船。魚面船羊面船。或一重乃至七¶
重。或有壁或無壁者。若載象船載馬船。載財¶
物船載瓦器船。載皮船載鐵器船乃至[竺-二+稗]栰。¶
若是船栰繫著一處。若比丘盜心觸彼船。得¶
越比尼罪。若動彼船偷蘭罪。離本處波羅夷。斷繩船。未離本處者偷蘭罪。雖復¶
離本處未斷繩者。亦偷蘭罪。若斷繩離本處¶
者波羅夷。若本欲盜船不盜物。畏人覺故合¶
物乘去。雖離本處未波羅夷。若捨物已船離¶
本處波羅夷。若本欲盜物不盜船。畏人覺故¶
合船乘去。未波羅夷。捨船已持物去者波羅¶
夷。若欲船物合盜者。船離本處波羅夷。若欲¶
水底持去者。沒時波羅夷。若有人繫船岸邊¶
於屏處坐。有比丘欲盜船。時有餘人語船主¶
言。有出家人欲盜汝船。時船主答言。何道¶
出家。答言。沙門釋種子。船主言無苦。沙門釋¶
子不與不取。是時比丘身以觸船時。異人復
<pb:KR6k0006_T_003-0246c>¶
語船主言。是比丘以取汝船。船主便疑。是¶
比丘將無欲盜我船耶。即起而問言。尊者欲作¶
何等。時比丘默然不對。便以篙擿船而去。¶
船主追喚言尊者莫乘船去是船是王船若大¶
臣婆羅門長者居士。是作福船是渡¶
人船。又復恐怖比丘言。弊惡人汝若乘我船¶
去者。我後當苦治汝。是比丘雖乘船去遠。而¶
船主不作失想。比丘亦不作得想。未波羅夷。¶
船主若作失想。比丘作得想者。波羅夷。若船¶
主繫船著岸邊。有客比丘來語船主言。長¶
壽。借我船渡。船主答言。我獨一人那得相¶
渡。比丘復言。長壽。我食時欲至莫令我失¶
食。汝今渡我者。便為與我食便為施我樂。¶
我今與汝今世後世更互相渡。船主復言。汝¶
亦無雇直。云何而欲虛渡。汝脚如餓烏東¶
西不住。誰當渡汝。比丘又復卑辭苦求。船¶
主復言。自可渡。尊者今正一人何辦相¶
渡。比丘答言。長壽。汝但捉柁我自作力。船¶
主便許便呼大德上船。彼至河中。比丘捉¶
杖便打彼船主罵言。弊惡人敢毀辱沙門釋¶
子。罵訖復打船主手臂脚。膊傷破勞熟。已¶
便排著水中。得偷蘭罪。船主若死。比丘先有¶
殺心者波羅夷。若先無殺心偷蘭罪。爾時比¶
丘若盜彼船。若盜行具滿者波羅夷。不滿偷¶
蘭罪。若比丘惡心沈彼船。若破彼船。若放隨¶
流去。以壞失他物故。得越比尼罪。有人為福¶
故。常以船渡人。比丘若渡。應繫著岸邊¶
令後人得渡。若比丘盜彼船。若行具滿者波¶
羅夷。若沒著水中。若破若放令隨流去。得越
<pb:KR6k0006_T_003-0247a>¶
比尼罪。比丘若乘栰渡至彼岸。當牽栰著岸¶
上現處令後人得渡莫著屏猥處。是名船¶
物船上物者。船上所有諸物謂金銀真珠錢¶
財虎珀琉璃珂貝珊瑚車[(王*巨)/木]赤寶縷劫貝。乃¶
至一切衣服穀食及八種物。若覆藏若不覆¶
藏。比丘以盜心觸彼船上諸物。得越比尼罪。¶
若動彼物者偷蘭罪。若離本處滿者波羅夷。¶
乘者。若車若輿若輦若步挽車乃至小兒¶
戲車。是名為乘。若盜兩輪車順牽後過前。滿¶
者波羅夷。若逆推前後過滿者波羅夷。若¶
傍牽左輪過右輪。右輪過左輪。滿者波羅夷。¶
若比丘壞彼乘稍稍取若盜一一木。滿者波¶
羅夷。不滿者偷蘭罪。若小乘可全檐去者。若¶
觸得越比尼罪。動彼乘偷蘭罪。若離本處滿¶
者波羅夷。是名乘物。乘上物者。若師子皮覆¶
虎皮覆責欽婆羅覆。及諸種種覆物。一切敷¶
具一切莊嚴乘物。乘上一切物者。所謂金銀¶
琉璃車[(王*巨)/木]馬瑙真珠珂貝珊瑚琥珀及赤寶等。¶
衣被飲食及八種物。若覆藏若不覆藏。比丘¶
以盜心觸彼物者。越比尼罪。若動彼物偷蘭¶
罪。若離本處滿者波羅夷。是名乘上物。四足¶
物者。所謂象馬駝牛驢騾羊乃至鼠狼。若比¶
丘欲盜象。若牽若驅舉一脚乃至三脚。偷蘭¶
罪。四脚離本處波羅夷。如是馬駝乃¶
至羊亦如是。若小可全擔者。若觸得越比尼¶
罪。若動者偷蘭罪。若離本處滿者波羅夷。是¶
名四足物。四足上物者。莊嚴象具乃至莊嚴¶
鼠狼具及八種物。若覆藏若不覆藏。若比丘¶
以盜心觸此諸物。越比尼罪。若動彼物得偷
<pb:KR6k0006_T_003-0247b>¶
蘭罪。若離本處滿者波羅夷。是名四足上物。¶
兩足物者。所謂人及鳥等。若比丘盜彼人。¶
若誘去若刀杖驅。舉一足偷蘭罪。舉兩足波¶
羅夷。若小可擔負者。若觸越比尼罪。若動偷¶
蘭罪。若離本處滿者波羅夷。乃至鳥亦如是。¶
是為兩足物。兩足上物者。所謂女人莊嚴具。¶
男子莊嚴具。乃至鸚鵡鳥莊嚴具。女人莊嚴¶
具者。釵鐶衣服等。男子莊嚴具者。衣冠瓔¶
珞等。乃至鸚鵡鳥莊嚴具者。以種種珠鈴等¶
繫其頸脚。及餘八種物。若覆藏若不覆藏。比¶
丘以盜心觸彼兩足上物者。得越比尼罪。若¶
動彼物偷蘭罪。若離本處滿者波羅夷。是名¶
兩足上物。無足物者所謂蛇蟒食花食果食¶
肉吸風等。蛇若著瓶中若著篋中。有一比¶
丘。本是禁蛇師後出家。此比丘欲盜彼蛇。¶
即欲取蛇。恐其主覺。舉篋持去。未波羅夷。若¶
出蛇離篋。滿者波羅夷。若本欲盜篋不盜蛇。¶
畏主覺故合蛇持去。未波羅夷。若棄蛇持篋¶
去。滿者波羅夷。若欲蛇篋合盜者。擔去離本¶
處滿者波羅夷。若盜瓶中蛇。蛇尾未離瓶口¶
者。未波羅夷。若頭尾都離滿者波羅夷。若瞋¶
嫌彼便罵言。惡人何以籠繫眾生。即開瓶令¶
蛇得出者。得越比尼罪。比丘盜心觸無足物¶
者。越比尼罪。若動彼物偷蘭罪。若離本處¶
滿者波羅夷。是名無足物。無足上物者。所謂¶
金銀真珠車[(王*巨)/木]琥珀珊瑚珂貝琉璃赤寶。乃¶
至八種物。若覆藏若不覆藏。人畏是無足物¶
故無敢取者。比丘以盜心觸此無足上物者。¶
得越比尼罪。若動偷蘭罪。若離本處滿
<pb:KR6k0006_T_003-0247c>¶
者波羅夷。是名無足上物。虛空物者。所謂菴¶
羅樹薝蔔樹。閻浮樹椰子樹。只波羅樹龍¶
花樹吉祥果樹乃至一切諸花果樹。若比丘。¶
以盜心盜此諸樹。若一樹滿者波羅夷。不滿¶
者隨其拔樹樹偷蘭罪。若拔樹栽積在一處。¶
未波羅夷。舉離地滿者波羅夷。若重不能勝。¶
曳去不離地。雖遠未波羅夷。若舉離地波羅¶
夷。若比丘盜心觸此虛空物。得越比尼罪。若¶
動偷蘭罪。若離本處滿者波羅夷。是名虛空¶
物。虛空中物者。所謂菴羅果乃至吉祥果。若¶
比丘盜心食此諸果。若食一果滿者波羅夷。¶
若不滿者口口偷蘭罪。比丘動樹落果在地。¶
未波羅夷。若取果持去滿者波羅夷。二人偷¶
果。一人上樹落果一人在下拾果。未波羅夷。¶
若樹上人下樹。持果去滿者波羅夷。取一切¶
諸果亦如是。若佛生處。若得道處。轉法輪處。¶
尊者阿難大會處。羅睺羅大會處。般闍于瑟¶
大會處。是諸處皆種行樹。樹上各各以眾寶¶
莊嚴其樹。及八種物。若覆藏若不覆藏。若¶
比丘以盜心觸彼眾寶者。得越比尼罪。動彼¶
物偷蘭罪。若離本處滿者波羅夷。是名虛空¶
中物。是謂十六種物。若比丘以盜心觸彼物。¶
越比尼罪。若動彼物偷蘭罪。若離本處滿者¶
波羅夷。¶

復有十三種分齊物。何等十三。一物分齊。¶
二處分齊。三不定分齊。四垣牆分齊。五籠分¶
齊。六寄分齊。七雜分齊。八幡分齊。九相因分¶
齊。十⬤分齊。十一園分齊。十二賊分齊。十¶
三稅分齊。物分齊者物有八種。何等八。一時
<pb:KR6k0006_T_003-0248a>¶
藥。二夜分藥。三七日藥。四終身藥。五隨物。¶
六重物。七不淨物。八淨不淨物。是名物分齊。¶
若比丘以盜心觸此諸物。得越比尼罪。若動¶
彼物偷蘭罪。若離本處滿者波羅夷。處分齊¶
者。地地中物。水水中物。船船中物。乘乘中¶
物。四足四足上物。兩足兩足上物。無足無足¶
上物。空空中物。是名處分齊。若比丘盜心觸¶
此諸物。得越比尼罪。若動彼物偷蘭罪。若¶
離本處滿者波羅夷。不定分齊者。如所說知¶
而妄語波逸提。非知而妄語皆波夜提。或¶
知而妄語波羅夷。或知而妄語僧伽婆尸¶
沙。或知而妄語偷蘭罪。或知而妄語越比¶
尼罪。或知而妄語波夜提。知而妄語波羅¶
夷者。若比丘不實得過人法。自言我得阿羅¶
漢。是知而妄語。非波夜提是波羅夷。知而妄¶
語僧伽婆尸沙者。若比丘以無根波羅夷罪。¶
謗清淨比丘。是知而妄語。非波夜提是僧伽¶
婆尸沙。知而妄語偷蘭罪者。比丘說言。我是阿¶
羅漢。是知而妄語。非波夜提是偷蘭罪。知而¶
妄語越比尼罪者。比丘自作是言。謂我是阿¶
羅漢那。是知而妄語。非波夜提是越比尼罪。¶
知而妄語波夜提者除上爾所事。餘一切妄¶
語者。此是知而妄語波夜提。又復有傷殺草¶
木波羅夷。有傷殺草木偷蘭罪。有傷殺草木。¶
波夜提。傷殺草木波羅夷者。如樹木花果¶
有主守護。比丘盜心取傷殺草木。非波夜提¶
是波羅夷。傷殺草木偷蘭罪者。若樹¶
木花果有主守護。比丘盜心取。若不滿者非¶
波夜提是偷蘭罪。傷殺草木波夜提者。傷殺
<pb:KR6k0006_T_003-0248b>¶
一切草木波夜提。又復非一切非時食波夜¶
提。有非時食波羅夷。有非時食偷蘭罪。有非¶
時食波夜提。非時食波羅夷者。若比丘盜心¶
取他食非時噉。滿者非波夜提是波羅夷。非¶
時食偷蘭罪者。若比丘盜心取他食非時噉。¶
不滿非波夜提是偷蘭罪。非時食波夜提¶
者。若比丘以理得食非時噉。波夜提。又復飲¶
酒非一切波夜提。有飲酒波羅夷。有飲酒偷¶
蘭罪。有飲酒波夜提。飲酒波羅夷者。若比丘¶
盜心取他酒飲。滿者波羅夷。飲酒偷蘭罪者。¶
若比丘盜心取他酒飲。不滿偷蘭罪。飲酒波¶
夜提者。若比丘以理得酒飲者。波夜提。若比¶
丘於此不定分齊物。若盜心觸。得越比尼罪。¶
若動彼物偷蘭罪。若離本處。滿者波羅夷。是¶
名不定分齊。垣牆分齊者。象廐馬廐駝廐驢¶
牛羊欄。蘆蔔園菜園瓜園甘蔗園。若比丘盜¶
心取彼象。象舉一足乃至四足度廐門。身分¶
未離門者偷蘭罪。身分離門波羅夷。乃至驢¶
亦如是。若比丘盜心取他羊。驅羊驚走瞋羊¶
打殺者波夜提。若比丘割肉擲籬外。未波羅¶
夷。比丘出籬外擔肉離地。滿者波羅夷。若就¶
欄中食肉。滿者波羅夷。若比丘二人盜羊。一¶
人籬外一人籬裏。割肉擲欄外。未波羅夷。¶
彼出已舉肉離地。滿者波羅夷。若比丘盜心¶
取蘆蔔根。若拔一根。滿者波羅夷。若不滿¶
者。拔時根根偷蘭罪。若拔積大聚。未波羅夷。¶
持舉離園。波羅夷。若拔束大重不能勝曳去。¶
雖遠未波羅夷。若離地滿者波羅夷。一切菜¶
乃至瓜亦如是。若比丘盜心取他甘蔗時食
<pb:KR6k0006_T_003-0248c>¶
一甘蔗。滿者波羅夷。若不滿者根根偷蘭罪。¶
若截著籬外時。未波羅夷。是波夜提。若出¶
園持去。滿者波羅夷。若比丘以盜心作巧詐。¶
以甘蔗繫脚曳去。雖遠未波羅夷。若離地滿¶
者波羅夷。若比丘一人園外一人園裏。擲甘¶
蔗園外。未波羅夷。若彼出已舉離地。滿者波¶
羅夷。若比丘持甘蔗去時。莖葉觸園未離者。¶
未波羅夷。離已波羅夷。若比丘盜心觸此諸¶
物。得越比尼罪。若動彼物偷蘭罪。若離本處。¶
滿者波羅夷。籠分齊者。所謂鸚鵡等種種鳥。¶
師子等種種獸。若比丘盜心取彼諸鳥時。若¶
欲盜鳥不盜籠。畏人覺故合籠持去者。未波¶
羅夷。若捨籠持鳥去。滿者波羅夷。若欲盜籠¶
不盜鳥。畏人覺故合鳥持去未波羅夷。若出鳥¶
持籠去。滿者波羅夷。若籠鳥合盜持去離¶
本處。滿者波羅夷。若比丘盜心取鳥內手籠¶
中。得越比尼罪。挽一脚出偷蘭罪。兩脚出翅¶
尾未出籠口。未波羅夷。離已滿者波羅夷。若¶
比丘盜心取師子內手攔中。越比尼罪。挽一¶
脚出偷蘭罪。乃至四脚出尾未離攔。未波羅¶
夷。離已波羅夷一切獸亦如是。若比丘盜心¶
觸彼籠分齊物。得越比尼罪。若動彼物偷蘭¶
罪。若離本處。滿者波羅夷。寄分齊者。若和尚¶
阿闍梨弟子知識。寄物互相餉致。若鉢若¶
衣及餘諸物。若受寄者作是念。寄者已遠。所¶
與者不知。此物我自取。即生盜心取。從地著¶
膝上。從膝著地。從左肩著右肩。乃至從頭¶
著肩。一一移。滿者波羅夷。若比丘受寄已。或¶
渡河或渡池。或度澇水或復逢雨。恐衣濕
<pb:KR6k0006_T_003-0249a>¶
故便出看之。見彼衣好作是念言。彼寄者已¶
遠。前人不知。此物我當自取。即生盜心取。從¶
地著膝上。從膝著地。從左肩著右肩。乃至¶
從肩著頭。一一移。滿者波羅夷。彼受寄比¶
丘隨道行。見異比丘從前而來。便問異比丘。¶
長老何處來。答言某處來。問識某比丘不。答¶
言識。復問某比丘平安不。答言已死若泥洹。¶
此諸衣物應屬現前僧者。若受寄比丘知法多¶
詐。便作是念。我何為與是比丘分。默捨異比¶
丘去。離見聞處便說是言。某甲比丘無常若¶
般泥洹。彼比丘有是衣鉢若餘雜物。現前¶
僧應分。現前無僧我今應受。受已是比丘詐¶
心故獨受。得越比泥罪。受寄比丘乘船欲¶
渡水。有異比丘從彼岸渡來。此比丘即問¶
言。汝從何處來。答言從某處來。又問識某比¶
丘不。答言識。復問某比丘平安不。答言若死¶
若般泥洹。爾時此衣物應屬現前僧。是比¶
丘知法多詐。乃至詐心羯磨得越比尼罪。若¶
受寄比丘乘船渡水在於中流。有異比丘從彼¶
來渡。中流相遇。此比丘問言。長老從何處來。¶
乃至詐心羯磨得越比尼罪。受寄比丘到¶
彼岸下船。有異比丘從彼始欲上船。乃至詐¶
心羯磨得越比尼罪。受寄比丘上岸去。有異¶
比丘從彼道來。問言。長老何處來。答言其處¶
來。乃至詐心羯磨得越比尼罪。是比丘若思¶
惟。當前看多有同名者竟。知云何須至彼處。¶
至彼處已復問彼比丘安樂不。即答言。若死¶
若般泥洹。爾時衣物應屬現前僧。是比丘知¶
法多詐。便作是念。是衣何為與多人共分。密
<pb:KR6k0006_T_003-0249b>¶
喚知識比丘出界外作是言。某甲比丘無常若¶
般泥洹。所有衣鉢及眾雜物。應現前僧分。我¶
今現前我等應受。受已詐心羯磨故。得越比¶
尼罪。比丘若作是念。此衣本不語我與塔¶
與僧。所與者已死已般泥洹。持是物還本比¶
丘者無罪。是名寄分齊。若比丘盜心觸此寄¶
分齊物。得越比尼罪。乃至離本處。滿者波羅¶
夷。雜物分齊者。如放牧人放雜種畜生。¶
所謂若象若馬若牛若駝若驢若羊等。象者¶
象有多種。若良善好色健走者。若比丘盜心¶
取象。騎已攝鉤牽向一方。若欲向東方象狂¶
趣南西北方。未波羅夷。若盜心取象欲向南¶
方。若象狂趣西北東方。未波羅夷。西北方亦¶
如是。若欲盜象向東。象即向東者波羅夷。南¶
西北方亦如是。若先無定方隨處而去。象舉¶
四足則波羅夷。馬者馬有多種。有良善好色¶
犍走者。若比丘心盜欲取此馬。乘馬已欲¶
向東方。馬狂趣南西北方。未波羅夷。如是南¶
西北方亦如是。馬隨方去如上說。若無定方¶
隨處而去者。馬舉四足波羅夷。若比丘盜良¶
馬乘走。而馬主即覺乘馬逐。其主不作失想。¶
比丘不作得想。未波羅夷。若馬主作失想。比¶
丘不作得想。未波羅夷。若馬主作失想。比丘¶
作得想。波羅夷。若比丘盜心。若以鹽若以草。¶
誘他馬將去。離見聞處波羅夷。牛者牛有多¶
種。有良善軟毛好色犍走者。若比丘以盜心¶
持杖驅牛向東方。犯不犯如象中說。乃至若¶
牛主覺已追逐。其主不作失想。比丘不作得¶
想。未波羅夷。若牛主作失想。比丘作得想者。
<pb:KR6k0006_T_003-0249c>¶
波羅夷。若盜心以鹽以草。誘他牛將去。若¶
長繩牽去離見聞處。波羅夷。如牛餘駝驢羊¶
亦如是。是為雜分齊。若比丘盜心觸此雜分¶
齊者。得越比尼罪。乃至離本處。滿者波羅夷。¶
幡分齊者。若佛生處。得道處。轉法輪處。阿難¶
大會處。羅睺羅大會處。般遮于瑟大會處。¶
諸大會處種種莊嚴。懸繒幡蓋及眾寶鈴。若¶
比丘盜心取幡解繩一頭。未波羅夷。解兩頭¶
已。滿者波羅夷。若比丘盜心詐分布諸幡。處¶
處間取。未波羅夷。取已持去。滿者波羅夷。若¶
比丘盜花鬘解一頭。未波羅夷。解兩頭竟。滿¶
者波羅夷。若二比丘闇處盜幡俱不相知。各¶
從一頭解繩收攝。共合中間相問汝是誰。怖¶
畏捨幡而走。得偷蘭罪。此二比丘互相問¶
時。各言偷幡便共盜取。滿者波羅夷。若眾多¶
色幡共一繩大重。各解一頭墮地。擔不能勝¶
從地曳去。雖遠未波羅夷。舉離地時。俱波羅¶
夷。若此比丘作是念。此莊嚴塔物。取者大罪。¶
我唯須一色物。即取一色物。滿者波羅夷。若¶
言我須半色。取半色不滿偷蘭罪。滿者波羅¶
夷。若二比丘闇處盜幡俱不相知。各從一頭¶
解繩收攝。共合中間相問汝是誰。怖畏捨幡¶
而走。得偷蘭罪。有比丘晨朝遶塔。見此幡在¶
塔下。便盜心持去。滿者是比丘波羅夷。有¶
人供養菩提樹七寶莊嚴。金銀珠鑷種種幡¶
花。金繩連綿金鎖懸鈴。博山金光以用供養。¶
若比丘以盜心取彼諸物。者波羅夷。又復¶
諸外道塔亦種種繒綵供養。比丘盜心取。滿¶
者波羅夷。若風吹落地。知是塔上供養具者
<pb:KR6k0006_T_003-0250a>¶
不應取。若風吹遠處塵垢黑污。作糞掃想取¶
者無罪。若天寺中有雜衣物。比丘盜心取。¶
滿者波羅夷。若風吹遠處塵垢黑污。糞掃想¶
取者無罪。是名幡分齊。若比丘盜心觸此幡¶
分齊物。得越比尼罪。若動彼物偷蘭罪。若離¶
本處。滿者波羅夷。相因分齊者。若長者家。有¶
不收斂物在異處。所謂衣服瓔珞等。是時¶
比丘將沙彌入長者家。時此比丘盜心取長¶
者衣物。內著囊中令沙彌擔去時。得越比尼¶
罪。沙彌持去出家界時偷蘭罪。作得想滿者¶
波羅夷。時主人覺語比丘言。長老作何等。答¶
言長壽。我為自動手耳。作是語時得越比¶
尼罪。使俗人持去亦如上說。如因長毛羊中¶
持物去亦如是。若比丘入長者家。犢子見比¶
丘衣色。謂是其母來趣比丘。比丘應驅還。若¶
以鹽若以草誘彼犢子。得越比尼罪。將未出¶
界得偷蘭罪。出界已波羅夷。若比丘食時盜¶
心取比坐犍鎡。著自鉢中令弟子持去。得越¶
比尼罪。弟子出界偷蘭罪。若作得想波羅夷。¶
若彼比丘覺即語長老。作何等。答言。我¶
戲持取耳。作是語得越比尼罪。若比丘共估¶
客共行。復有估客從彼而來。中道相遇共宿¶
一處。比丘夜中起盜心。捉他車繫著他車。捉¶
他男繫著他男。捉他女繫著他女。捉他小兒¶
繫著他小兒。欲令各各相牽而去。作是方便¶
得越比尼罪。出住處界得偷蘭罪。作得想波¶
羅夷。是名相因分齊物。若比丘觸此相¶
因分齊物。得越比尼罪。若動彼物得偷蘭罪。¶
若離本處滿者波羅夷。杙分齊者。若佛生處。
<pb:KR6k0006_T_003-0250b>¶
得道處。轉法輪處。阿難大會處。羅睺羅大會¶
處。般遮于瑟大會處。是諸精舍內莊嚴校飾。¶
處處椓杙懸雜幡蓋。種種眾寶懸於杙上。若¶
比丘盜心取此杙上諸寶。以手舉寶。寶雖舉¶
繩未離杙。未波羅夷。離杙已波羅夷。若繩¶
堅勁。舉寶時繩離杙者。波羅夷。合杙盜者。手¶
觸時得越比尼罪。若動彼杙者偷蘭罪。若離¶
本處滿者波羅夷。若杙上懸酥瓶油瓶蜜瓶¶
若鉢縷丸。若比丘心盜取此酥瓶者。以手¶
舉時。若繩軟杙直。雖舉未波羅夷。一切離杙¶
波羅夷。若繩堅勁杙曲。雖舉未波羅夷。一切¶
離杙下已。滿者波羅夷。若繩軟杙曲。雖舉未¶
波羅夷。一切離杙下已。滿者波羅夷。若繩堅¶
勁而杙復直。舉則波羅夷。若穿瓶者犯越比¶
尼罪。若以器承入器者。偷蘭罪。流注斷滿¶
者波羅夷。流注未斷便悔畏犯重罪。還倒本¶
器中者得偷蘭罪。油瓶蜜瓶亦如是。若比丘¶
欲盜鉢者。以手舉時。繩軟杙直。雖舉未波羅¶
夷。離杙下已波羅夷。若繩堅勁而杙曲。¶
雖舉未波羅夷。離杙已波羅夷。繩軟杙曲者。¶
舉持未波羅夷。離杙下已波羅夷。若繩堅勁¶
杙直。舉則波羅夷。若盜縷丸時。縷丸繩杙¶
如上說。又復盜縷時若作是念。我須少許¶
縷。就杙上纏取縷。不斷者未波羅夷。若縷斷¶
滿者波羅夷。此比丘纏縷時。縷未斷尋悔畏¶
犯重罪。還著本處者得偷蘭罪。是名杙分齊。¶
若比丘盜心觸此杙分齊者。得越比尼罪。¶
若動彼物得偷蘭罪。若離本處滿者波羅夷。¶
園分齊者。時有長者。其家大富。有一比丘名
<pb:KR6k0006_T_003-0250c>¶
俱盧。常入出其家。主人兄弟父母在時共活。¶
父母終沒家內不和。弟欲分財其兄不肯。欲¶
共義居弟求分不已。兄不免情便即許之。相¶
與義言。誰能分財。答言阿闍梨俱盧是。父¶
母在時所重供養。家中有無悉知。皆言大善。¶
時弟諂曲即詣俱盧禮拜問訊。問訊已作是¶
言。阿闍梨是父母所尊兄弟所敬。家中有¶
無皆悉知之。父母平存兄弟共居。今父母終¶
沒家內不和。欲共分財故來上啟。我分居之¶
後當供養阿闍梨。供養之餘當以自活。願阿¶
闍梨分財之日。好者見與。比丘受彼語者犯¶
越比尼罪。若留好物時偷蘭罪。分物決已波¶
羅夷。欲分物時比丘問言。先分何等。主人言¶
先分二足四足。比丘便為先分二足。奴婢之¶
中老病難使不可信者。持作一分。年少無病¶
易使可信者。作一分。分四足時。群牛之中羸¶
老無力。麁弊難用不產少乳。有乳難[(殼-一)/牛]。以¶
為一分。少齒肥壯調利易用。種產多乳良善¶
易[(殼-一)/牛]。復作一分。若分房舍。朽故弊者持作¶
一分。若新好者復作一分。樓閣店肆亦復如¶
是。乃至分田。薄藉多穢持作一分。肥良好¶
者復作一分。園中不如少花果者持作一分。¶
園林花果茂勝者以為一分。復欲分穀米¶
金銀錢財。爾時彼兄語比丘言。阿闍梨是我¶
父母所敬兄弟所重。云何分財乃如是耶。阿¶
闍梨且還思惟。佛語若比丘作如是心分他¶
財者。主雖不聽得越比尼罪。俱盧還已。彼兄¶
弟尋更論議。復應有誰是父母所重者。舊¶
大德知家有無。屈令分財。若不速分恐王聞
<pb:KR6k0006_T_003-0251a>¶
者或能稅奪。尋思大德無過。俱盧宜當更請¶
今分此財。兄弟義合。即詣俱盧禮拜問訊。¶
一面坐白俱盧言。阿闍梨父母所重。家¶
中有無阿闍梨所知。今當為我分此財物。彼¶
時俱盧恨其前不受分處。告言。汝兄弟¶
薄義多疑少信。誰當堪忍為汝分財。彼兄弟¶
言。前實倉卒有愧阿闍梨。阿闍梨由來是¶
家中多少是所諳。悉今願見為分此錢財。王¶
脫知者或能稅奪。是故欲速分之。比丘答言。¶
汝等必欲令我分耶。答言。實爾阿闍梨。彼比¶
丘言。若必爾者當作言要。分物之後得分便¶
取無餘言者當為汝分。彼各答言。隨教不敢¶
復違。是比丘受彼請已應當等分。彼分田時¶
牽繩量地。若偏心量地覺一麥者。是比丘得¶
波羅夷。以地無價故。是名園分齊。若比丘盜¶
心觸此園分齊物。得越比尼罪。乃至滿者波¶
羅夷。賊分齊者。有比丘在道行為賊所劫。賊¶
少比丘多。時諸比丘自相謂言。今此賊少我¶
等人多。當共合力還取本物。即便相與共¶
捉塼石追逐彼賊。並遙罵言。弊惡罪賊。我等¶
自可剃除鬚髮。汝復謂我剃去手耶。時賊恐¶
怖便放衣鉢各自散走。比丘若未作失想¶
者。還取本物無罪。以作失想而還取者。便¶
為賊復劫賊。滿者波羅夷。有比丘在道行為¶
賊所劫。諸比丘失衣鉢已入林中藏。時賊思¶
惟我伴黨多。而此物少寧可相與。更求少物¶
即藏衣鉢覆著一處。而復於道更劫餘人。爾¶
時比丘見彼藏物。伺賊去後便取衣鉢。是比¶
丘若先不作失想。還取物者無罪。若作失
<pb:KR6k0006_T_003-0251b>¶
想不應取。若取者便為賊復劫賊。滿者波羅¶
夷。又比丘在道行為賊所劫。時賊劫諸比丘¶
衣鉢順道而去。時諸比丘隨後遙望看彼群¶
賊欲至何處。追之不止漸近聚落。賊便分¶
物。比丘便語賊言。長壽。我出家人仰他活¶
命。汝等可乞我衣鉢。汝復何用此衣鉢為。¶
若比丘如是得者無罪。若賊罵言。弊惡沙門。¶
我以乞汝命。何敢復來欲得衣鉢。比丘念¶
言。是賊已近聚落必不害我。當恐怖之。即語¶
賊言。汝等謂我無所恃耶。我當白王及諸大¶
臣知汝為賊。若恐怖得者無罪。賊復瞋言。終¶
不與汝欲去任意。若比丘告聚落主。捉得諸¶
賊若縛若殺。不應告。若語聚落主方便慰喻。¶
得衣鉢者無罪。有比丘多有衣鉢大畜弟子。¶
彼諸弟子不修戒行。作是念言。可往和上阿¶
闍梨房中盜諸衣鉢。自己衣鉢亦師房中。便¶
共作要。汝得衣物者與我共分。若我得者亦¶
共汝分。便入房中。就衣架上。捉和上阿闍¶
梨衣徙就己衣衣。不離本架者犯偷蘭罪。若¶
舉師衣離架。著己衣中者波羅夷。若師衣帶¶
衣角。若線縷未離衣架者。未波羅夷。一切¶
離已波羅夷。彼和上阿闍梨疑是弟子或能¶
偷我衣鉢。便自藏衣鉢更著餘處。其弟子便¶
入闇中誤偷自己衣鉢。出外不分故。是中半¶
衣邊滿者波羅夷。有一比丘摩訶羅出家。不¶
善戒行。有比丘語言。長老共作賊來。摩訶羅¶
言。我本在家初不作賊。我今出家云何作賊。¶
彼比丘言。汝不欲作賊者汝但守門。當與汝¶
分。摩訶羅念言。我不作賊與我等分。何以不
<pb:KR6k0006_T_003-0251c>¶
去。答言可爾。即俱共去。使摩訶羅守門。彼¶
比丘便入。盜心觸物時二俱得越比尼罪。若¶
動彼物時二俱得偷蘭罪。若離本處滿者二¶
俱得波羅夷。若有客比丘來。或在食堂或在¶
禪坊止宿。晨朝便去。或忘衣鉢及諸物等。¶
時舊比丘摩摩諦按行房舍。欲知客比丘去¶
未。便見衣鉢。即生盜心。取已徙著異處覆藏。¶
得波羅夷罪。更異比丘來復見是衣物。亦生¶
盜心。即取復徙餘處覆藏。亦波羅夷。後第¶
三人復生盜心徙覆藏餘處。亦波羅夷。隨人¶
多少起盜心轉徙。一切悉得波羅夷。彼衣物¶
主遠去已憶念。還來取得者無罪。有比丘忘¶
衣鉢。餘比丘見即生盜心。不自手取便語一¶
摩訶羅比丘令取。摩訶羅比丘謂為是其衣¶
鉢。便為取之。觸時是盜心。比丘得越比尼罪。¶
動時得偷蘭罪。離本處滿者得波羅夷。摩訶¶
羅不作盜心故。三時都無罪。若先語摩訶羅。¶
取此衣鉢當共分之。摩訶羅盜心觸時。俱越¶
比尼罪。動時俱偷蘭罪。若離本處滿者俱波¶
羅夷。若摩訶羅看已作是念。何為與彼分。我¶
當獨取。即便持去得波羅夷罪。彼比丘得偷¶
蘭罪。若比丘作摩摩帝塔無物。眾僧有物。便¶
作是念。天人所以供養眾僧者。皆蒙佛恩。供¶
養佛者便為供養眾僧。即持僧物修治塔者。¶
此摩摩帝得波羅夷。若塔有物眾僧無物。便¶
作是念。供養僧者佛亦在其中。便持塔物供¶
養眾僧。摩摩帝用者得波羅夷。若塔無物僧¶
有物者。得如法貸用。但分明疏記言。某時貸¶
用某時得當還。若僧無物塔有物者。得如法
<pb:KR6k0006_T_003-0252a>¶
貸用亦如是。彼知事人若交代時。應僧中讀¶
疏分明付授。若不讀疏得越比尼罪。是名貸¶
用。有二比丘共財物應分。一比丘盜心獨取除¶
自分他分。滿者波羅夷。若同意取者無罪。若¶
作是念。我今用後當還償無罪。有二教化比¶
丘。共作制限言。長老從今以後若我與汝得¶
物。當二人共分。後時一人得好衣段。便作是¶
念。若後更得不必及是。便語伴言。從今日始¶
各任相祿。若汝得者汝自取。若我得者我¶
自取。先所得物違制故。是中半滿者波羅夷。¶
若此比丘受施呪願已語施主言。且置汝邊¶
我後當取。便還語伴言。長老。自今日始各任¶
相祿。若汝得者汝自取。若我得者我自取。¶
作是語時得偷蘭罪。若此比丘聞彼欲施衣。¶
便預語伴言。長老。自今日始各任相祿。若¶
汝得者汝自取。若我得者我自取。作是語時¶
得越比尼罪。有二糞掃衣比丘。共要。從今¶
日始。若得糞掃衣當共分。時一比丘得好糞¶
掃衣。便作是念。是衣甚好。設後更得不必¶
及是。便語伴言。長老。自今日始各任相祿。¶
若汝得者汝自取。若我得者我自取。是比丘¶
違本要故。是中半滿者波羅夷。若此比丘得¶
好糞掃衣不取。即以草若塼石覆之。便還解¶
要如上說。是比丘得偷蘭罪。若此比丘見好¶
糞掃衣已。不取不覆。便還解要如上說。是比¶
丘得越比尼罪。若比丘知僧物。有應與有不¶
應與。云何應與。若損者若益者應與。云何損¶
者。有賊來詣寺索種種飲食。若不與者或能¶
燒劫寺內。雖不應與畏作損事故。隨多少與。
<pb:KR6k0006_T_003-0252b>¶
云何益者。若治眾僧房舍。若泥工木工畫工。¶
及料理眾僧物事者。應與前食後食。及塗身¶
油非時漿等。若王及諸天勢力者。應與飲¶
食。是名益者應與。有比丘失衣鉢物。若未作¶
捨想後。知處應從彼索。索者不犯。若已作捨¶
想後。雖知處不應從索。索者得越比尼罪。若¶
先生心言。後若知處者當從索取。如是索得¶
者無罪。有二比丘作制限。當共受經。當共誦¶
經。後不受不誦者得越比尼罪。是名賊分齊¶
物。若比丘盜心觸此賊分齊物。得越比尼罪。¶
若動彼物。得偷蘭罪。若離本處滿者波羅夷。¶
稅分齊者。有比丘與估客共道行。比丘有¶
大徒眾。時估客便語一比丘言。汝師大德至¶
關稅處誰敢檢校。汝為我持此物。寄著汝師¶
衣囊中過此稅處。是弟子即然許。持其寄¶
物著師囊中。是弟子得越比尼罪。師不知無¶
罪。若到處弟子得偷蘭罪。師不犯。若過¶
稅處已弟子得波羅夷。師不犯。若估客語彼¶
師言。阿闍梨福德人。徒眾共行誰當檢校。惟願為我持此少物。寄著阿闍梨弟子囊¶
中過稅處。彼師即便然可。取著弟子囊中時¶
得越比尼罪。弟子不知無罪。若至稅處師得¶
偷蘭罪。弟子不知無罪。若過稅處師得波羅夷。¶
弟子無罪。若此俱語俱然許者。俱得越比尼¶
罪。若至稅處俱得偷蘭罪。若過稅處俱得波¶
羅夷。若比丘與估客共道行。至聚落邊比丘¶
洗手。估客問言。長老欲作何等。答言。我欲¶
乞食去。估客言。阿闍梨莫乞食。我當與食。¶
便與比丘種種美食。食已語比丘言。阿闍梨
<pb:KR6k0006_T_003-0252c>¶
為我持少物過此稅處。比丘言。世尊制戒。不¶
聽我持應稅物過關邏處。估客念言。官稅亦¶
失。比丘亦失。二俱失者。與比丘可得福¶
德。便語諸比丘可次第住。我欲布施。估客¶
即便次第布施。各滿鉢寶物既布施已。便先¶
出關外住待諸比丘。諸比丘尋後到。是估¶
客便禮諸比丘足。白言諸尊見識不。比丘答¶
言識知。我向者布施不。答言知。若知者我何¶
以布施。答言。汝欲作福。估客言實爾。但我¶
妻子當須眾食負債當償。願見還向物。比¶
丘應言。弊惡人汝敢欺我。前言作福而今¶
還索。作是語已彼猶故索。比丘還者不犯。若¶
本知不實施。比丘為受過稅處。還者波羅夷。¶
若比丘與估客共行。乃至言。佛不聽受寄應¶
稅物持過關。估客語比丘言。不令比丘持此¶
出關且為我守。我欲暫見守關者。須臾¶
便還。比丘受寄。估客逕出關外住待比丘。¶
比丘住久此物無所付。便持過關。者波¶
羅夷。若比丘與估客共道行。乃至佛不聽比¶
丘受寄應稅物持過關。估客言。我不令比丘¶
持此過關。但為我守。我欲暫見守關者。¶
須臾便還。比丘便為守。語言汝若不來我捨¶
汝物去。估客復作是念。比丘雖作是言。終¶
不捨我物去。便出關外住待比丘。比丘住久¶
而彼不還。便捨物過關而去。估客語比丘¶
言。我物在何處。比丘瞋言。汝敢戲弄我耶。¶
向不言汝須臾不還當捨汝物去耶。汝物¶
故在本處。自可還取。比丘如是者不犯。比丘¶
與估客共道行。乃至佛不聽比丘受寄
<pb:KR6k0006_T_003-0253a>¶
應稅物持過關。估客語比丘言。我不令比丘¶
持物過關。但為我守。我欲暫見守關者。須臾¶
便還。比丘為守。即語言。汝若不還我持汝¶
物寄著守關人邊。估客念言。比丘雖作是¶
語。何有當持我物寄守關人邊。便出關外住¶
待比丘。比丘住久而彼不還。即持其物寄守¶
關人語言。有如是狀類如是名字估客來¶
者。汝便取其稅直。餘者還之。比丘出關。估¶
客問言。我物在何處。比丘瞋言。汝敢戲弄我¶
耶。我向不言汝須臾不還我持汝物寄守關¶
人邊耶。汝物今在守關人邊。自可往取。比丘¶
如是者不犯。¶

比丘精舍近大道邊。有比丘在道邊經行。估¶
客語比丘言。我有應稅物。願長老為我持入¶
城。比丘答言。世尊不聽我持應稅物過彼稅¶
處。然我今當教汝方便。汝便從彼穿牆間¶
去。若籬間去若水瀆中去。又可寄著已稅者¶
車上。又可寄著王家器中。又可寄著婢水瓶¶
中。又可著羺羊毛中去。如是指授人令入者得越比尼罪。在內指授出外亦如是。若¶
比丘知物應稅。而不知過稅物。得波羅夷罪。¶
過此稅物。滿者波羅夷。比丘知過稅物。得波¶
羅夷。而不知是物應稅過此物。滿者波羅夷。¶
比丘知物應稅亦知過稅物。得波羅夷。過此¶
物滿者波羅夷。比丘不知應稅物。亦不知過¶
稅物。得波羅夷。而過者不犯。何等物不應稅。¶
何等物應稅。世尊弟子比丘比丘尼一切外¶
道出家人物。是名不應稅。若買賣者應輸¶
稅。是名稅分齊。若比丘盜心觸此稅分齊物。
<pb:KR6k0006_T_003-0253b>¶
得越比尼罪。乃至滿者波羅夷。若一比丘盜¶
心觸時藥。得越比尼罪。動彼物得偷蘭罪。離¶
本處滿者波羅夷。若二若三乃至眾多比丘。¶
盜心觸時藥。得越比尼罪。乃至滿者波羅夷。¶
若比丘遣一比丘盜心觸時藥。得越比尼罪。¶
乃至滿者波羅夷。若遣二遣三乃至遣眾多¶
比丘。盜心觸時藥。得越比尼罪。乃至滿者波¶
羅夷。若受遣比丘復遣一比丘。如是第二第¶
三乃至眾多比丘。盜心觸時藥。得越比尼罪。¶
動時得偷蘭。離本處滿者波羅夷。如是夜¶
分七日終身。乃至淨不淨亦如是。比丘有五¶
法具足不與取。滿者波羅夷。何等五。所¶
謂滿足。有主。知有主生盜心。離本處。復有五¶
法具足不與取。滿者波羅夷。何等五。於彼物¶
不與取想。非己想。有主想。不同意想。不暫用¶
。有五法具足不犯波羅夷何等五。與想。¶
自己想。無主想。同意想。暫用想。是名五比丘¶
不與取非波羅夷。若比丘不與取。至東方南¶
西北方虛空所住處。皆波羅夷。若比丘不與¶
取。若遣奴若作人。若知識若試作。若未曾作¶
而作若無智無羞淨想皆犯。不犯者。若狂心¶
亂無罪。是故說。若比丘於聚落空地不與取。¶
隨盜物王或捉或殺或縛或驅出。言咄男子。¶
汝賊耶汝癡耶。比丘如是不與取者波羅夷。¶
不應共住第二戒說竟。¶

世尊於王舍城。成佛六年冬分第二半月十¶
日。東向坐食後兩人半影為瓦。師子長老¶
達貳伽。因瓶沙王及糞掃衣。比丘制此戒。¶
以制當隨順行。是名隨順法(盜戒竟)。
<pb:KR6k0006_T_003-0253c>¶
《摩訶僧祇律》卷第四¶

