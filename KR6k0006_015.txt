#-*- mode: mandoku-view; -*-
#+DATE: 2015-08-30 20:39:31.523243
#+TITLE: 摩訶僧祇律
#+PROPERTY: CBETA_ID T22n1425
#+PROPERTY: ID KR6k0006
#+PROPERTY: SOURCE Taisho Tripitaka Vol. 22, No. 1425
#+PROPERTY: VOL 22
#+PROPERTY: BASEEDITION T
#+PROPERTY: WITNESS T@GONG
#+PROPERTY: LASTPB <pb:KR6k0006_T_015-0344a> 
#+PROPERTY: JUAN 15
¶
《摩訶僧祇律》卷第十五¶
¶
東晉天竺三藏佛陀跋陀羅¶
共法顯譯¶
¶

佛在拘睒彌人間遊行。爾時世尊初夜為諸¶
聲聞說法。說法已諸比丘各各還住房。時¶
六群比丘於餘處談話。經久乃還扣房戶。房¶
內人問誰。答言我是六群比丘。欲此間¶
宿房內比丘言。此房已滿六群比丘復更軟¶
語。苦求與我少許。容一坐處。如是苦求不¶
得。復至餘房亦復不得。復到諸下座比丘宿¶
處。若溫室若禪坊若講堂扣戶。堂內比丘問¶
誰。六群比丘言。我欲來此宿。堂內比丘言。¶
此堂已滿。六群比丘復重苦求不止。堂內比¶
丘即為開戶。得入房已趣縱樸身床上而臥。¶
或以手肘膝扠築邊人。又作是言。諸長老作¶
一色去。作是語已即吹燈滅。更喚外伴比丘¶
言。諸梵行人可來入。來入已。在前者膝頭¶
蹴在後者肘頭築。放氣調戲。諸比丘作是念。¶
誰能共此非威儀人共在一處。即持尼師檀¶
即出去。諸比丘以是因緣往白世尊。佛言。待¶
我從憍薩羅行還舍衛城時更白此事。當為¶
諸比丘制戒。復次佛住舍衛城。廣說如上。先¶
客比丘次得六群比丘房宿。夜閉戶¶
六群比丘協先嫌故。盜次滑泥塗戶𡏒上。¶
當行處著滑泥及塼石。此比丘夜出脚蹈滑¶
處倒塼石上。作如是言。諸長老六群比丘殺
<pb:KR6k0006_T_015-0344b>¶
我折我頭故。作如是事欲撓亂我。誰能共¶
此住。諸比丘以是因緣往白世尊。佛言。呼六¶
群比丘來。來已佛問六群比丘。汝實爾不。答¶
言。實爾世尊。佛言。此是惡事。諸比丘白佛¶
言。六群比丘非但此一惡事。世尊在憍薩羅¶
國遊行時。擾亂諸比丘。乃至各各持尼師檀¶
出去。佛問六群比丘。汝實爾不。答言實爾。佛¶
言。汝云何知他先敷置。後來擾亂欲使他去。¶
此是惡事。非法非律非如佛教。不可以是長¶
養善法。佛告諸比丘。依止舍衛城者皆悉令¶
集。十利故與諸比丘制戒。乃至已聞者當¶
重聞。若比丘知他比丘先敷置床褥。後來欲¶
擾亂故敷置。不樂者自當出去。作如¶
是因緣不異者波夜提。比丘者如上說。知者¶
自知若從他聞。先敷者是初敷也。床褥者¶
如前說。後來敷置者。欲擾亂使他出故。作如¶
是因緣不異者波夜提。波夜提者如上說。若¶
住處少。一比丘當一柱間敷床褥尼師檀。¶
覆上已向和尚阿闍梨。或禮拜問訊或受¶
誦去。後比丘來却先尼師檀。自敷尼師檀。¶
坐已作細聲唄。先住比丘來見已作是念。誰¶
能斷他法。即自持尼師檀去。是比丘波夜¶
提罪。坐禪病亦如是。若復來眠他¶
床上。若是上座者應語言。長老不知世尊制¶
戒那。若眠比丘是下座者應呵責。汝不善不¶
知戒相。汝不知世尊制戒。云何後來眠他床¶
上。若比丘在他處經行者。見先比丘來應當¶
避去。若比丘夜眠時雖振動[穴/(爿*臬)]。不作擾¶
亂意無罪。擾亂比丘波夜提。比丘尼偷蘭遮。
<pb:KR6k0006_T_015-0344c>¶
式叉摩尼沙彌沙彌尼。得越毘尼罪。俗人得¶
越毘尼心悔。是故說。¶

佛住曠野精舍。有二比丘共住。上座閣下下¶
座閣上。上座坐禪下座誦經。上座時到著¶
衣持鉢。入曠野聚落乞食。疾得速還。下¶
座方去。上座食已澡鉢舉置常處。洗足結跏¶
趺坐。下座晚得食乃還。還已上重閣上置鉢¶
常處。並作是言噓極即縱身而坐。床脚下脫¶
即傷上座頭。頭血流出。上座作如是言。殺我¶
殺我。諸比丘聞聲已即來聚。問何故如是¶
上座具說其事。諸比丘以是因緣往白世尊。¶
佛言呼彼比丘來。來已佛問比丘。汝實爾不。¶
答言實爾。佛問比丘。汝云何閣上敷尖脚床¶
用力坐。從今日後不聽閣上敷尖脚床坐。佛¶
告諸比丘。依止曠野住者皆悉令集。以十利¶
故為諸比丘制戒。乃至已聞者當重聞。若比¶
丘在閣屋上敷尖脚床。若坐若臥波夜提。比¶
丘者如上說。閣者第二重。屋者如世尊所聽。¶
尖脚者如⬤。床者有十四種如上說。若坐若¶
臥波夜提波夜提者如上說。若以泥土作地¶
堅牢。若板作密若團脚若邊閣。閣下無人坐¶
皆無罪。若疎作尖脚臥床坐床。若坐若¶
臥者波夜提。若板床而坐者。得越毘尼罪。¶
若著橫椅越毘尼罪。若一脚尖三脚圓得波夜提¶
。如是若二若三四脚尖波夜提。四脚圓無¶
罪。是故說。¶

佛住曠野精舍。時營事比丘以虫水澆草泥。¶
為世人所譏。沙門瞿曇無量方便。毀呰殺生¶
讚歎離殺。而今沙門以虫水澆草泥。此是
<pb:KR6k0006_T_015-0345a>¶
敗壞人何道之有。諸比丘聞已以是因緣往¶
白世尊。佛言。呼營事比丘來。來已佛具問上¶
事汝實爾不。答言。實爾世尊。佛言。此是惡¶
事。正應為世人所嫌。此非法非律非如佛教。¶
不可以是長養善法。從今日不聽虫水澆¶
草泥。佛告諸比丘。依止曠野住者皆¶
悉令集。以十利故為諸比丘制戒。乃至已聞¶
者當重聞若比丘知虫水澆草泥。若使人澆¶
波夜提。比丘者如上說。知者若自知若從他¶
聞。虫者乃至微細有命。水者有十種如上說。¶
草者茆芒等。泥者草埿[卄/告]泥象屎¶
泥牛屎泥等。澆者自澆使人澆。波夜提者¶
如上說。¶

若比丘知水有虫。方便澆一息一波夜提。隨¶
息多少一一波夜提。使人澆者。一方便語一¶
波夜提。若更語疾疾澆。語語波夜提。若比丘¶
營作房舍溫室者須水。若池若河若井漉取¶
滿器。看無虫然後用。若故有虫者當重囊漉¶
諦觀之。若故有虫者至三重。若故有虫¶
當更作井如前諦觀。若故有虫者當捨所¶
營事至餘處去。漉水法當交竪三杖縛上頭。¶
以漉囊繫之以器承下。漉囊中恒淳水數到¶
著井中。虫生無常或先無今有。或今有後無。¶
是故比丘日日諦觀無虫便用。若比丘知虫¶
水澆草澆泥。若自澆若教人澆。得波夜提若¶
虫水與和尚阿闍梨洗浴。得波夜提¶
若洗器水[泳-永+(米*番)]一切漿苦酒。諸有虫者用¶
澆泥。得波夜提是故說。¶

佛住拘睒彌廣說如上。爾時尊者闡陀勸化
<pb:KR6k0006_T_015-0345b>¶
作房。時闡陀集覆屋具。草木竹等辦已。往¶
語覆屋師言。我眾事已辦。與我覆屋覆屋¶
人言阿闍梨與我食直作價。爾時闡陀隨其¶
價直而斷與之。時作人即往詣屋所。闡陀語¶
作人此是覆屋具覆屋人言。覆屋有三種厚¶
薄不同。欲作何等覆闡陀言。汝用問三種厚¶
薄為現所有草盡當用覆覆屋人言。當有齊¶
限。那得盡用。如是至三屋師復言一切世間¶
皆有法限。如法限者世所稱讚。闡陀言。但盡¶
用覆。何須多言。即如其言盡用覆之。草多¶
厚故結縛不禁。始得時雨悉皆斷解。如華¶
敷開竟夜被雨衣鉢盡濕。闡陀清旦往到屋¶
師所作如是言。汝云何為我覆屋。乃至如是。¶
覆屋人言。何以故。闡陀言。竟夜被雨衣鉢盡¶
濕。覆屋人言。我先不語阿闍梨。覆屋有三種¶
厚薄不同。乃至隨語一切盡與闡陀言。汝當¶
更為我覆覆屋人言。更與我食直作價。闡陀¶
言。價直汝先已得。。先已得者先已¶
作訖。若欲更作者價三倍於先。乃至闡陀自¶
恃王力。強使更覆而不與直。闡陀復自遶其¶
房苦言呵責。時有行人。屋師語言。諸人者¶
是沙門釋子恃王力勢。強使我作而不與直¶
行人即嫌。云何釋子恃王勢力。強使人作而¶
不與價。甚為不可。自遶其屋猶如槃馬傷¶
殺生草。此敗壞人何道之有。諸比丘以是因¶
緣具白世尊。佛言。呼闡陀來。即呼來已佛¶
問闡陀。汝實爾不。答言實爾。佛告闡陀。此¶
是惡事。非法非律不如佛教。不可以是長養¶
善法。佛告諸比丘。依止拘睒彌住者盡悉令
<pb:KR6k0006_T_015-0345c>¶
集。以十利故為諸比丘制戒。乃至已聞者當¶
重聞。若比丘作大房施戶牖。經營齊再三覆。¶
當於少草地中住。若過者波夜提。比丘者如¶
上說。作者若自作若使人作。大者過量。房者¶
世尊所聽。作戶者通人出入處。牖者通明處。¶
經營者教語指授。覆者有十種。若草若泥若¶
板若石灰若阿槃頭國。覆摩竭提國。拘睒彌¶
國。山國。恭敬國覆。藏語國覆再三者。非五六¶
極齊三。少草地者少生草處。波夜提者如上¶
說。雇覆屋人斷價時。當如實價不得高下。應¶
語作人言汝若如是知覆。當與汝如是價若不¶
如是知覆。不與如是價。如是要令分明。－三¶
處分已。比丘作是念。當作方便持草木竹往¶
彼。彼當見我當疾好覆屋師見已好不好。得¶
波夜提。如是作方便。欲使屋師見故。往禮拜¶
和尚阿闍梨。受經讀誦。若經行若入聚落。¶
屋師見我已當疾好覆。見已好不好。俱得波¶
夜提如是一切作方便。得波夜提。若不作方¶
便。往見已為好疾覆無罪。是故說。¶

#+BEGIN_VERSE
「　種子及異語
　嫌責覆敷地¶
　內敷并牽出
　先敷置重閣¶
　虫水作大房
　第二跋渠竟
#+END_VERSE
」¶

佛住舍衛城。廣說如上。爾時長老比丘次第¶
教誡比丘尼。時難陀優波難陀不得次第教¶
誡。自相謂言。諸長老比丘悉次第教誡比¶
丘尼。我等不得次第教誡。我等今當自先往¶
教誡即作是念。我當依誰次第而去當依大目揵連次第而去。彼尊者有大神力。脫不可¶
者或捉我等遠擲他方。當依尊者大迦
<pb:KR6k0006_T_015-0346a>¶
葉次第而去。彼尊者有大威德若不合理或¶
能在大眾中摧辱我等。尊者舍利弗柔軟和¶
雅。當依其次。作是念已即依其次。清旦著衣¶
往詣比丘尼精舍。作如是言諸姊妹和集。我¶
等來相教誡。時諸比丘尼即集眾。彼難陀比¶
丘多聞辯才善能說法。即為比丘尼眾隨宜¶
說法。時尊者舍利弗教誡時到。著衣詣比丘¶
尼門屋下住。聞說法聲。時諸比丘尼遙見尊¶
者舍利弗。以恭敬法故不起迎逆。時尊者舍¶
利弗見是事已。即作是念。我今為不斷法故。¶
即還往詣佛所。頭面禮足却住一面。佛知而¶
故問舍利弗。汝已教誡比丘尼耶。答言。不¶
教誡世尊。佛言何故。舍利弗以上因緣具白¶
世尊。佛言。呼難陀優波難陀來。即呼來已。¶
佛問難陀優波難陀。汝實爾不。答言。實爾世¶
尊佛言汝云何僧不差而教誡比丘尼。此非¶
法非律不如佛教。不可以是長養善法。佛告¶
諸比丘。依止舍衛城住者皆悉令集。以十利¶
故為諸比丘制戒。乃至已聞者當重聞。若比¶
丘僧不差而教誡比丘尼。波夜提。比丘¶
者如上說。不差者僧不作羯磨名不差。十二¶
事不成就者不名為差。眾不成就。白不成就。¶
作羯磨不成就亦名不差。教誡者若阿毘曇¶
若毘尼。波夜提者如上說。若比丘僧不差。教¶
誡比丘尼者。波夜提。是故說。¶

佛住舍衛城。廣說如上。時長老比丘次第教¶
誡比丘尼。時尊者難陀次第教誡比丘尼。而¶
不肯去。爾時大愛道憍曇彌比丘尼。往至佛¶
所頭面禮足白佛言。世尊。尊者難陀次應教
<pb:KR6k0006_T_015-0346b>¶
誡比丘尼。而不肯。誰當應去。作是語已¶
頭面禮佛足而去。佛語比丘呼難陀來。來已¶
佛問難陀。汝次應教誡比丘尼。何故不去。難¶
陀白佛言。世尊。未被僧羯磨。是以不去。佛語¶
諸比丘。有十二事成就。僧當拜作教誡比丘¶
尼人。何等十二。一持戒清淨。二多聞阿毘¶
曇。三毘尼。四學戒。五學定六學¶
慧。七能為人除惡邪。八能自毘尼毘尼¶
他。九有辭辯。十不污梵行。十一不壞比¶
丘尼重禁。十二二十臘若二十臘。是為¶
十二法。羯磨人應作是說。大德僧聽。尊者難¶
陀十二法成就。若僧時到。僧拜難陀教¶
誡比丘尼人。如是白。大德僧聽。尊者難陀十¶
二法成就。僧今差某甲教誡比丘尼。諸大¶
德忍難陀教誡比丘尼者默然。若不忍便¶
說。僧已忍難陀教誡比丘尼竟。僧忍默然¶
故是事如是持。爾時尊者難陀為諸比丘尼¶
廣說法。遂至日沒。諸比丘尼逼暮還入城。為¶
世人所嫌。作是言。沙門釋子將是比丘尼竟¶
日自娛樂。日沒乃還。女人可愍不得自在。乃¶
至於是此壞敗人何道之有。諸比丘聞已以¶
是因緣往白世尊。佛言。呼難陀來。來已佛問¶
難陀。汝實爾不。答言實爾。佛語難陀。此是¶
惡事非法非律非如佛教。不可以是長養善¶
法。佛告諸比丘。依止舍衛城住者皆悉令集。¶
十利故與諸比丘制戒。乃至已聞者當重¶
聞。若比丘僧差教誡比丘尼。從日沒乃至明¶
相未出者。波夜提。比丘者如上說。僧差者。¶
十二法成就。眾成就白成就羯磨成就。教誡
<pb:KR6k0006_T_015-0346c>¶
者若阿毘曇若毘尼。冥者從日沒至明相未¶
出。波夜提。波夜提者如上說。日沒作未沒想¶
教誡者越毘尼。日未沒作沒想得越毘尼。日¶
沒作沒想波夜提。日未沒作未沒想無罪。明¶
相四句亦如是。比丘尼式叉摩尼想教誡。得¶
波夜提。式叉摩尼作比丘尼想。得越毘尼罪。¶
式叉摩尼作式叉摩尼想教誡無罪。比丘尼¶
作比丘尼想教誡波夜提。沙彌尼。外道出家¶
尼。優婆夷。四句亦如是。若比丘尼夜禮比丘¶
足。比丘言苦盡解脫者波夜提。若言善來¶
者無罪。若一切四部眾會竟夜說法時。比丘¶
作方便。欲為比丘尼說大愛道出家經。黑瞿¶
曇彌經。法豫比丘尼經者。得波夜提罪。若¶
正誦此經更不知餘經。次第誦者無罪。若夜¶
比丘在高座上。說法時作如是言。一切眾坐¶
明聽者。得波夜提。若不作是言為說者無罪。¶
是故說。¶

佛住舍衛城。廣說如上。時諸長老比丘次第¶
教誡比丘尼。時六群比丘作是念。諸長老比¶
丘次第教誡比丘尼。我等不得。我等當先在¶
前去教誡比丘尼。有言世尊制戒。僧不差不¶
得教誡比丘尼。六群比丘言。我等知作羯磨¶
事。即便出界作羯磨。展轉相拜已。即往比丘¶
尼精舍。作如是言。姊妹汝等和合僧我當教¶
誡。時六群比丘尼疾疾集。時眾中如法者作¶
如是言。誰能受此非毘尼人教誡。時六群比¶
丘尼即自聚集。論說俗事已便去。時尊者難¶
陀到時著衣。往比丘尼精舍作如是言。諸比¶
丘尼盡集我當教誡。時諸善比丘尼即和合。
<pb:KR6k0006_T_015-0347a>¶
六群比丘尼不來。難陀問言。比丘尼僧和合¶
未。答言未復問誰不來。答言。六群比丘尼¶
不來。即遣使往喚。復不來。作如是言。我等¶
先已從六群比丘受教誡。難陀言。尼僧不和¶
合者不得教誡。言已便還。到世尊所頭面禮¶
足却住一面。佛知而故問。汝已教誡比丘尼¶
耶。難陀即以上因緣具白世尊。佛言呼六群¶
比丘來。來已佛具問上事。汝實爾不。答言¶
實爾。佛言。六群比丘汝云何僧不差而教誡¶
比丘尼。答言。我等已受差竟。佛言。癡人誰¶
差汝等。答言我等出界自展轉相差。佛言從¶
今已去。不聽界外展轉相差往比丘尼精舍。¶

復次佛住舍衛城。大愛道瞿曇彌病。時尊者¶
阿難往問訊如是言。體力何如。所患損不。¶
不至增耶。答言。尊者苦患無損。善哉尊者為¶
我說法。阿難言。世尊制戒。不白界內比丘不¶
得為比丘尼說法。比丘尼言。和南。尊者答言。¶
安隱住。作是言已便還往世尊所。頭面禮足¶
却住一面。佛知而故問。阿難即以上事具¶
白世尊。佛言。汝若為說法者。彼病即差身得¶
安樂。從今日後聽為病比丘尼說法。佛告諸¶
比丘。依止舍衛城住者皆悉令集。十利¶
故與諸比丘制戒。乃至已聞者當重聞。若比¶
丘往比丘尼住處。欲教有比丘不白。除¶
餘時波夜提。餘時者病時。比丘者如上說。教¶
者教詔也。有比丘者界內現前非眷屬現¶
前。不白者。若言我非時入聚落。若言離同食。¶
是不名為白。當作如是言。長老憶念¶
白。入比丘尼精舍教誡。彼應言莫放逸。除餘
<pb:KR6k0006_T_015-0347b>¶
時。者比丘尼病時世尊說無罪。波夜提¶
者如上說。若二人在阿練若住處。若一人欲¶
入比丘尼精舍。當白第二人作是言。長老憶¶
念白。入比丘尼精舍教誡。彼應言莫放逸。答¶
言。頂戴受。若二人俱欲往者。當展轉相白。若¶
一人已往。一人後復欲往者。當作如是念。我¶
若道中見比丘當白。若聚落中見者當白。若¶
到比丘尼精舍門。不得即入。應問有比丘在¶
內不。若言有喚來出白。白已當入。若不白一¶
脚入門得越毘尼。若二脚入得波夜¶
提。若比丘尼請比丘食。眾僧上座應作如是¶
白。入比丘尼住處教誡去。若第一上座不能¶
答對者。第二上座應白。若僧已入坐。比丘尼¶
問事。眾中年少比丘有辯才。現前答對說法¶
者無罪。若比丘尼比丘住處隔牆相接。比丘¶
作細妙聲唄。比丘尼遙問言。尊者誰能作如¶
是唄。答言我唄。比丘尼言。尊者能作如是好¶
唄。比丘言。汝欲更聞耶。答言欲聞。比丘即¶
更唄者波夜提罪。若比丘尼病。比丘為唄者¶
無罪。若此比丘尼已死。比丘尼弟子語比丘¶
言。師已死。比丘應即止。若為作無常唄者。得¶
波夜提。若比丘尼禮比丘足。時比丘作如是¶
呪願。使汝一切苦盡得解脫。波夜提。應語¶
言善來。是故說。¶

佛住舍衛城。廣說如上。爾時六群比丘晨朝¶
著衣。在祇洹門下住。時有教誡尼比丘出門。¶
六群比丘見已作如是言。汝等今入城得放¶
恣諸根。不為餘為好飲食故去。時教誡¶
比丘慚愧。諸比丘聞已以是因緣往白世
<pb:KR6k0006_T_015-0347c>¶
尊。佛言。呼六群比丘來。即呼來已。佛問¶
六群比丘。汝實爾不。答言實爾。佛言。此是惡¶
事。非法非律不如佛教。不可以是長養善法。¶
佛告諸比丘。依止舍衛城比丘皆悉令集。¶
十利故與諸比丘制戒。乃至已聞者當重聞。¶
若比丘語比丘言。長老為食故教誡比丘尼¶
波夜提比丘者如上說。食者[麩-夫+少]麵飯魚肉。復¶
次有食名色聲香味觸。教誡者若阿毘曇若¶
毘尼。波夜提者如上說。若比丘語比丘作如¶
是言為飲食故教誡比丘尼者波夜提若¶
言為醫藥者。得越毘尼罪。若¶
比丘語比丘尼作如是語。彼比丘為飲食故¶
教誡汝等。得越毘尼罪。若比丘語比丘尼作¶
如是語。彼比丘為醫藥故教誡汝等。得越毘¶
尼心悔。若比丘語比丘言。汝為飲食教誡¶
式叉摩尼沙彌尼。得越毘尼罪。若言為醫藥¶
者。得越毘尼心悔。如是廣說乃至優婆塞優¶
婆夷。為飲食故教誡汝等。得越毘尼罪若言¶
為醫藥故教誡汝等。得越毘尼心悔。是故說。¶

佛住舍衛城廣說如上。爾時尊者優陀夷善¶
生比丘尼是本二。善生比丘尼語尊者優陀¶
夷言。我明日當次守房可來共語。明日諸比¶
丘尼各各入聚落乞食時優陀夷往善生比丘¶
尼所。在屏處蹲。相向展轉生欲心。身生起相¶
看而住爾時有老病比丘尼。出行遇見已心¶
生慚愧。即便却還。病比丘尼即以是事向諸¶
比丘尼說。諸比丘尼語善生比丘尼言。汝出¶
家人云何乃作此非法非律。甚為可恥。善生¶
比丘尼即瞋恚言。奇哉奇哉。是我親里比丘
<pb:KR6k0006_T_015-0348a>¶
時時來看。若我不與共相娛樂者。誰復¶
應爾。是我家法有何可怪如是諸比丘一¶
一難詰。是善生比丘尼辯才能一一答。諸比¶
丘尼即以是事白大愛道。大愛道即白世尊。¶
佛言呼優陀夷來。即便呼來。佛問優陀夷。¶
汝實爾不。答言實爾。佛言。此是惡事。汝常¶
不聞我無量方便。讚歎梵行毀呰婬欲耶。汝¶
云何作惡不善法。此非法非律不如佛教。¶
不可以是長養善法。佛告諸比丘。依止舍衛¶
城住者盡集。十利故與諸比丘制戒。乃¶
至已聞者當重聞。若比丘與一比丘尼共空¶
屏處坐者。波夜提。比丘者如上說。一者一¶
比丘一比丘尼。雖有人若狂癡心亂眠非人¶
畜生。雖有如此比人。故名無第三人。空屏者僻¶
靜處坐者共坐。波夜提者如上說。若比丘尼¶
請一比丘食。一比丘尼共比丘坐。一比丘尼¶
來往益食。益食比丘尼去時。比丘隨一一時¶
得波夜提。若比丘尼坐者。比丘爾時應起。不¶
得默然而起。使比丘尼疑欲作非法事。應當¶
語言我欲起。若比丘尼問言。何以故起。應答¶
言。世尊制戒不得與比丘尼共坐。若比丘尼¶
言。尊者但坐我當起。比丘爾時坐者無罪。¶
乃至沙彌尼。若在閣道板蹬上坐。移一一蹬¶
上坐。比丘爾時隨一一移坐波夜提。若沙彌¶
尼乃至減七歲。亦犯波夜提。比丘與比丘尼¶
獨屏處坐波夜提。若精舍戶向道。若行人不¶
斷。一切如與女人說法中廣說。是罪是覆處¶
非是露處。亦是夜亦是晝。是一人非眾多。是¶
近非是遠。是故說。
<pb:KR6k0006_T_015-0348b>¶

佛住舍衛城。廣說如上。爾時六群比丘。與六¶
群比丘尼共道行。日冥欲到聚落在池水邊¶
止息。欲求宿處。時比丘尼白六群比丘言。尊¶
者住此我當入聚落覓宿處即入聚落求宿處。¶
得主人唱從所安。得宿處已便出迎六群比¶
丘。白言尊者。我已得住處。可共入安隱。比丘住已。白言。尊者我欲入村勸化明日飲食。¶
到諸女人所作如是言。比丘比丘尼二眾梵¶
行僧俱到。汝當辦明日食非時漿塗足油。諸¶
女人聞尼或有辦一人供二人供者。如是人¶
人悉供養具。飲食飽滿餘者持去。在道行時¶
並共語笑調戲。為世人所嫌。汝看沙門釋子。¶
皆是年少同共剃髮。似如婬女迭相調戲。是¶
輩敗人何道之有。諸比丘聞已往白世尊佛¶
言。呼六群比丘來。即呼來已。佛問六群比丘。¶
汝實爾不。答言實爾。佛言。此是惡事。¶
。不可以是長養善法。從今已¶
去。不聽與比丘尼期共道行。¶

復次佛住舍衛城毘舍離。諸比丘夏安居訖。¶
欲來禮覲世尊。諸比丘尼聞已即問比丘言。¶
諸大德欲往禮覲世尊。何日當發。諸比丘即¶
語去日。女人長情計日即先往道次住。待諸¶
比丘。諸比丘見已問言。姊妹欲何所至。答言。¶
欲往祇洹禮覲世尊。諸比丘聞已恐畏犯戒¶
故。即疾疾捨去。諸比丘尼中有年少者。即¶
騫衣隨後疾行而逐。諸尼中有羸老者。行不¶
及伴為賊所剝。諸比丘尼以上因緣白大愛¶
道。大愛道即往世尊所頭面禮足却住一面。¶
以上因緣具白世尊。乃至諸比丘不將接
<pb:KR6k0006_T_015-0348c>¶
比丘尼者。誰當將接。佛言。從今日。聽恐¶
怖時得共道行。佛告諸比丘。依止舍衛城住¶
者盡集十利故與諸比丘制戒。乃至已聞¶
者當重聞。若比丘與比丘尼期共道行。除餘¶
時波夜提。餘時者恐怖時。比丘者如上說共¶
期者若今日若明日。若半月若一月。道者若¶
三由延二由延。一由延若一拘盧舍。除¶
餘時者。恐怖時世尊說無罪恐怖者須臾畏¶
奪命。若失物毀梵行。雖無是事若有疑。¶
是中須臾奪命失物毀梵行。波夜提者如上¶
說。若比丘共比丘尼共一道行。一聚落中間¶
一波夜提。若空地無聚落。一拘盧舍波夜¶
提。若比丘共母姊妹出家共隨車伴行。車伴¶
止息發去時。比丘喚比丘尼來。勿使不¶
及伴。作是語者波夜提。若言去去姊妹勿使¶
失伴無罪。若比丘尼下道止息。比丘喚言。來¶
來姊妹已名為期。若舉一足得越毘尼。舉二¶
足波夜提。語言。去去勿使不及伴者無罪。¶
比丘共商人隨道行。商人先入聚落。比丘不¶
知道行法問。見比丘尼問言。姊妹示我道來¶
即名共期。若比丘尼來舉一足得越毘尼。舉¶
二足波夜提。得言。去示我道者不犯。若¶
聚落中請比丘食。比丘不知檀越家處。見比¶
丘尼即問言。知某甲檀越家處不。示我處來。¶
即名為期。若舉一足越毘尼罪。二足得波夜¶
提。若言去姊妹示我家處無罪。若比丘尼¶
期而不去者越毘尼罪。不期默然而去者無¶
罪。共期共去波夜提。不期不去者無罪。共發¶
別入越毘尼罪。別發同入越毘尼罪。共發共
<pb:KR6k0006_T_015-0349a>¶
入波夜提罪。別發別入無罪。是故說。¶

佛住舍衛城廣說如上。爾時是吉祥事恒河日清¶
旦。男女集在阿耆羅河上。飲食伎樂遊觀。時¶
六群比丘。晨起著入聚落衣。往六群比丘尼¶
所。問言。今是吉祥日。汝有飲食不。當共詣¶
河上遊觀。六群比丘尼言。正爾當辦。大德可¶
並覓船乘。六群比丘即往至王家船官。上請¶
取好船及種種莊嚴。即持衣食具置船上。¶
比丘尼載順流上下嘲詰戲笑。為世人¶
所譏。汝等看此沙門釋種子。放逸無道猶如¶
俗人本共交通。此壞敗之人何道之有。諸比¶
丘聞已以是因緣往白世尊。佛言呼六群比¶
丘來。即便呼來。來已佛問六群比丘。汝實爾¶
不。答言實爾。佛言。此是惡事。從今日不¶
得與比丘尼共期載船。¶

復次佛住舍衛城。爾時阿耆羅河彼岸。請¶
二部僧比丘比丘尼。當受請渡。時不聽比丘¶
尼上船。而比丘或一人一船。或二人一船。如¶
是三四船力極輕。而不載比丘尼。諸比¶
丘渡已方渡比丘尼。比丘尼渡已至共食處。¶
次第歲數如是中間日時已過。悉皆斷食。大¶
愛道瞿曇彌失食。即往至佛所頭面禮足却¶
住一面。佛知而故問。瞿曇彌何故羸極。大¶
愛道即以上因緣具白世尊。佛言。從今日去¶
聽直渡。佛告諸比丘。依止舍衛城住者皆悉¶
令集。十利故與諸比丘制戒乃至已聞者¶
當重聞。若比丘與比丘尼期共載船上水下¶
水。除直渡。波夜提。比丘者如上說。期者若¶
今日若明日若半月若一月。除直渡者世尊
<pb:KR6k0006_T_015-0349b>¶
說無罪。波夜提者如上說。若比丘共比丘尼¶
共期同載。逕一聚落間得一波夜提。若無¶
聚落空地者。一拘盧舍一波夜提。若比丘與¶
比丘尼共載船岸邊住。比丘尼下船大小行。¶
時船欲去。比丘喚比丘尼言姊妹來。以名¶
為期若舉一足越毘尼罪。二足得波夜提。若¶
共期而不去者得越毘尼罪。若不期而去者¶
無罪。共期共去者波夜提不期不去者無罪。¶
後四句亦如上。是故說。¶

佛住舍衛城。廣說如上。爾時有無歲比丘。著¶
新好染衣來至佛所。頭面禮足而去。乃逕七¶
年著弊故衣來至世尊所。頭面禮足却住一¶
面。佛知而故問。比丘汝先無歲時著新好染¶
衣。今何故著弊故衣。答言。我從七年以來。¶
得好衣與比丘尼。佛告諸比丘。設使親里比¶
丘著如是弊故衣。以好衣與親里尼者。當取¶
不。答言不取。設使親里比丘著如是弊故衣¶
能以好衣與親里比丘尼不。答言不與。佛言。¶
從今日不聽與非親里尼衣。¶

復次佛住舍衛城。爾時南方有比丘來。多¶
有衣鉢。是比丘姊妹佛法中出家。即語尊¶
者阿難。送我往看姊尼去。尊者阿難易倩。即¶
送到比丘尼精舍門住。問某甲比丘尼在不。¶
比丘尼問言。喚者是誰。答言。我是阿難及某¶
甲比丘。比丘尼言。尊者小住。即為敷床褥已。¶
入內開半戶喚言。尊者來入坐。即入坐已。共¶
相問訊須臾便出。時彼比丘語尊者阿難言。¶
我故遠來看姊妹。不出看我為何以故。尊者¶
阿難善知相法。語此比丘言。汝不知汝姊不¶
出意耶。答言不知。阿難言。汝姊衣裳弊壞羞
<pb:KR6k0006_T_015-0349c>¶
故不出。汝多有衣何故不與。是比丘言。世尊¶
制戒不得與比丘尼衣。阿難言。汝但與我當¶
為汝從佛乞聽。阿難即往佛所頭面禮足却¶
住一面。以上因緣具白世尊。聽與親里比丘¶
尼衣不。佛言從今日聽與親里尼衣。佛告¶
諸比丘。依止舍衛城住者皆悉令集。十¶
利故與諸比丘制戒。乃至已聞者當重聞。若¶
比丘與非親里比丘尼衣。除貿易。波夜提。¶
比丘親里衣者。皆如上說。除貿易者世尊¶
說無罪。波夜提者如上說。如上三十事取比¶
丘尼衣廣說。是故說。¶

佛住舍衛城廣說如上。爾時善生比丘尼。是¶
尊者優陀夷本二。持衣裁與優陀夷言。尊者¶
為我作衣。優陀夷即受為作衣竟。作男女和¶
合像作已襞疊置箱中與比丘尼。比丘尼得¶
已持還精舍。開看見已歡喜示諸比丘尼言。¶
諸阿夷看此尊者優陀夷作事巧妙。諸比丘¶
尼嫌言。此是覆藏之物。云何出現示人諸比¶
丘尼見已往白大愛道。大愛道即以是因緣¶
往白世尊。佛言呼優陀夷來。即呼來已。佛問¶
優陀夷。汝實爾不。答言實爾。佛言。此是惡事¶
非法非律不如佛教。不可以是長養善法。佛¶
告諸比丘。依止舍衛城住者盡集。十利¶
故與諸比丘制戒。乃至已聞者當重聞。若¶
比丘與非親里比丘尼作衣波夜提。比丘非¶
親里尼如上說。作衣者若自刺若使人刺。¶
波夜提。波夜提者如上說。不得與非親里比¶
丘尼刺衣針筒。越毘尼罪。線盡脫針波¶
夜提。若使人刺亦如是。是故說。
<pb:KR6k0006_T_015-0350a>¶

佛住舍衛城廣說如上。爾時有檀越。宿請尊¶
者舍利弗。大目連。離婆多。劫賓那。阿若憍¶
陳如等。唯尊者大迦葉不受宿請。明日時到¶
著入聚落衣。持鉢次行乞食到其門。時檀越¶
婦女見已歡喜。即前頭面禮足却住一面。白¶
言。諸大德比丘今日盡集受我家請。唯願¶
尊者亦受我請。時尊者大迦葉作是念。此是¶
現前耶受其請。更不餘行即先入內坐。時¶
偷蘭難陀比丘尼乞食到其家中。庭見檀越¶
婦灑掃蕩器辦諸供具。即問言優婆夷汝¶
作何等。時婦人營事忙懅不得應。如是第¶
二第三問不答。偷蘭難陀即言。汝今奇事大¶
自憍重喚而不應。婦人答言。我今日請諸大¶
德聲聞舍利弗目連等。以是總務不容得應。¶
偷蘭難陀言。汝今所請於大象群中不取¶
大象而取小象。大鳥群中不取孔雀而取老¶
烏。所謂大象者。闡陀迦留陀夷三文達多¶
摩醯沙達多馬師滿宿及侍者大德阿難。汝¶
若使我請者。我當為汝請如是大德。時尊者¶
大迦葉聞已大謦咳作聲。偷蘭難陀聞已問¶
言。此是誰聲。婦人答言。是長老大迦葉¶
比丘尼即讚歎言。汝大得善利。乃請如是大¶
龍象。我若當請者亦請是長老。時尊者大迦¶
葉聞此語已心不喜悅。即問言。姊妹汝向言是¶
小象老烏。今復言是龍象大德。若前言實者¶
後言虛。若後言實者前言虛。二言之中何者¶
為實。尊者大迦葉威德尊重。以此二句詰責¶
比丘尼。比丘尼恐懼便走倒地傷破身體。闡¶
陀見已即問尼言。汝觸擾誰乃如是傷破身
<pb:KR6k0006_T_015-0350b>¶
體。答言。我惱亂大迦葉。即語言汝不可觸者¶
便觸。諸比丘聞已以是因緣往白世尊。佛語¶
諸比丘。此中不讚歎猶有過患況復讚歎。從¶
今日不聽比丘受比丘尼讚歎食。¶

復次尊者阿難於舍衛城有福德名稱。世尊¶
說三事具足。姓字眷屬成就。於學地中多聞¶
第一給侍第一。令舍衛城有福德里。作新舍¶
處盡請阿難。若入舍時剃髮時貫耳時。一切¶
盡請阿難。時有長者請尊者阿難設新會。¶
云何新。新屋新床新器新飯新蘇油新兒婦¶
著新衣持新扇。阿難食時有一乞食比丘在¶
外。阿難即語檀越。可與外乞食比丘食檀越¶
聞阿難教已歡喜盛滿鉢種種美食持與乞食¶
比丘。乞食比丘得已立待阿難。阿難食訖¶
呪願已便出乞食比丘見阿難已問言尊者食¶
未答言已食。復問阿難食適意好不。阿難問¶
言。汝何故不食乃問我食適不適耶。乞食比¶
丘言。尊者所食食是比丘尼所讚歎。阿難言¶
實爾耶。答言如是。阿難即以鳥翮擿吐是日¶
失食四大飢羸。往至佛所頭面禮足却住一面。¶
佛知而故問。阿難汝何故四大飢羸。阿難即¶
以上因緣具白世尊。佛問阿難汝知不。答言¶
不知。佛言。此罪是知非是不知。諸比丘白佛¶
言。世尊。云何是乞食比丘使阿難不樂。佛言。¶
不但今日使阿難不樂。如賢鳥生經中廣說。¶

復次佛住舍衛城。爾時長老比丘時到著入¶
聚落衣。持鉢入城次行乞食。來去屈伸威儀¶
庠序。時有一長者作如是言。善哉大得¶
善利。施如是出家人衣服飯食病瘦醫藥者。
<pb:KR6k0006_T_015-0350c>¶
又作是念。我若有人力者亦當供養如是等¶
出家人。時有比丘尼。聞已語長者言。長壽汝¶
但出食直。我當相為料理。是檀越信心歡喜¶
即與食直。比丘尼言。長壽汝當請比丘。答言¶
我不知願為我請。比丘尼即辦種種飲食已¶
語檀越言。長壽食具以辦。汝往至比丘所白¶
言時至。檀越言我不知。尼但為我往白時至。¶
比丘尼即往白時至。比丘來入檀越家坐。坐¶
訖比丘尼語檀越言。此種種供食汝可自行。¶
檀越言阿夷為我行。諸比丘作是念。此是比¶
丘尼所讚歎不疑疑已即出。如是一人二人¶
乃至一切眾都出。檀越問比丘尼言。諸尊者¶
何故盡出不復來還。尼答我不知。汝往世¶
尊所廣問斯事。當為汝說。是檀越即往佛所。¶
頭面禮足却住一面。以上因緣廣白世尊。佛¶
言。呼諸比丘來。呼來已佛具問上事。汝實爾¶
不。答言。實爾世尊。佛言。從今日聽除舊¶
檀越。佛言諸比丘。依止舍衛城住者皆悉¶
令集。十利故與諸比丘制戒。乃至已聞者¶
當重聞。若比丘知比丘尼讚歎食。除舊檀越¶
波夜提。比丘者如上說。知者若自知若從他¶
聞。讚歎者稱美其德食者五種。[麩-夫+少]⬤飯魚肉。¶
除舊檀越者世尊說無罪。波夜提者如上說。¶
唱等共時歎始下時歎有物作食時歎¶
作食辦已歎有請時歎。等共時歎者下食¶
都訖唱等供更有餘比丘來比丘尼語優¶
婆夷言。更有比丘來。優婆夷言。善哉我歡喜¶
故遣使請尚不能得何況自來。是不名讚歎。¶
若比丘尼言。此是阿練若乞食糞掃衣露坐
<pb:KR6k0006_T_015-0351a>¶
草褥。如是歎得食。食者波夜提。下食時者。¶
初下食更有餘比丘來。亦如上說作時¶
更有餘比丘來。亦如是作¶
竟者一切作供辦訖更有餘比丘來比丘¶
尼語優婆夷言。更有比丘來優婆夷言。善哉¶
我故遣請不能得何況自來不名讚歎。優¶
婆夷言。當多與[麩-夫+少]飯飲食平等。不名¶
讚歎。若飲食少。更語檀越。為作一掬[麩-夫+少]者。¶
波夜提。請者稱名請。比丘尼語檀越言。某甲¶
徒眾多聞精進。當通請一切。名讚歎食。若言¶
某甲眾至多聞精進。為是比丘故通請二十¶
人。是一人名為讚歎。餘者不犯。若有如是讚¶
歎食。當展轉貿於不得捨食而去。若比¶
坐垢穢不淨不喜與貿者當作是念。此鉢中¶
食是某甲比丘許我當食無罪。若比丘尼語¶
優婆塞言。尊者某甲可長請供養。此即名為¶
讚歎。若言尊者某甲可常乞食。不名為讚歎。¶
是故說。¶

#+BEGIN_VERSE
「　僧不差日冥
　不白為食故¶
　共坐同道行
　船上及與衣¶
　作衣讚歎食
　第三跋渠竟
#+END_VERSE
」¶
《摩訶僧祇律》卷第十五
<pb:KR6k0006_T_015-0351b>¶

