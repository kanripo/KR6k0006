#-*- mode: mandoku-view; -*-
#+DATE: 2015-08-30 20:39:34.174440
#+TITLE: 摩訶僧祇律
#+PROPERTY: CBETA_ID T22n1425
#+PROPERTY: ID KR6k0006
#+PROPERTY: SOURCE Taisho Tripitaka Vol. 22, No. 1425
#+PROPERTY: VOL 22
#+PROPERTY: BASEEDITION T
#+PROPERTY: WITNESS T@MING
#+PROPERTY: LASTPB <pb:KR6k0006_T_031-0477a> 
#+PROPERTY: JUAN 31
¶
《摩訶僧祇律》卷第三十一上¶
¶
東晉天竺三藏佛陀跋陀¶
共法顯譯¶
雜誦跋渠法第九之九¶

內宿內煮自煮者。佛住曠野精舍。諸天世人¶
之所供養。爾時僧院內作食厨。𤄜汁蕩器¶
惡水流出巷中。為世人所嫌。云何沙門釋子¶
住處食厨不別。諸比丘以是因緣。往白世尊。¶
佛告諸比丘汝等正應為世人所嫌。從今日¶
不聽內作淨厨𤄜汁流外。作淨厨法不聽¶
東方北方作應南方西方作。若¶
內作淨厨𤄜汁流外者。越毘尼罪。¶

復次佛俱薩羅國遊行。至呵帝欽婆羅婆羅門¶
聚落。如上粥緣中廣說。乃至不聽內宿內煮。¶
復次佛俱薩羅國遊行。至固石婆羅門聚落。¶
時有剃髮師摩訶羅父子出家。聞佛來欲作¶
粥。如上粥緣中廣說乃至不聽內宿內煮自¶
煮。¶

復次佛鴦求多羅國遊行。爾時枝尼耶螺¶
髻梵志。聞世尊來作僧房淨厨。遣人請佛。¶
佛告優波離。汝於先去為僧處分受食厨。勿¶
令初夜過。若過者即名僧住處不得作。時優¶
波離白佛言。世尊。得一覆別隔不。佛言得。復¶
問得通隔別覆不。佛言得。復問得通覆通隔¶
不。佛言得。復問得別隔別覆不。佛言得。復問¶
得一邊二邊三邊一切盡得不。佛言得。隔道¶
得不。佛言得。得閣上閣下不。佛言得。或有樹
<pb:KR6k0006_T_031-0477b>¶
根在淨地。枝葉在不淨地。或有樹根在不淨¶
地。枝葉在淨地。或有樹根枝葉俱在不淨地。¶
或有樹根枝葉俱在淨地。一覆別隔者。僧得¶
受作淨屋。如是乃至別隔別覆僧得受作淨¶
屋。一邊二邊三邊一切盡得作淨屋。隔道者。¶
道兩邊淨中間不淨。若置酥[土*瓦]油瓨在中間¶
者。應穿兩邊流入淨地者聽取。若穀麥豆囊¶
橫置中間者。得解兩頭取。若蘿蔔葱甘蔗在¶
道中者。得截取淨者。閣上閣下者。若閣上若¶
閣下得受作淨屋。樹根在淨地枝葉不在淨¶
地者。樹根在淨地生。枝葉蔭不淨地。若果落¶
地者應時取內淨屋中。若不取至初夜過者。¶
即名不淨。樹根在不淨地枝葉在淨地者。樹¶
在不淨地生。枝葉蔭淨地。若果落地即名為¶
淨。隨時欲取便取。二俱不淨者。樹不淨地生。¶
枝葉亦蔭覆不淨地。果落者應時取內淨屋中。¶
若不時取至初夜過者。即名不淨。二俱淨者。¶
樹淨地生。枝葉亦蔭覆淨地。果落者。即名為¶
淨。隨時欲取便取。是名二俱淨。若不淨地生¶
蘿蔔菘菜若取應。時。內淨屋中。若¶
不時內。至初夜過。即名不淨若賊來偷¶
菜。覺已恐怖捨菜而去。應即取內淨¶
屋中。若言明日當取。至初夜過者。即名不淨。¶
若不覺棄時。早晚即見時。應取內淨屋中。若¶
不取至初夜過者。即名不淨。若不淨地中生¶
若瓜瓠者。擿取已應時內淨屋中若不內過初¶
夜即名不淨。若僧住處有檀越施僧穀。寫著¶
不淨地者。應時取著淨屋中。若不取至初夜¶
過。即名不淨。若白衣持餅[麩-夫+少]糧食來寄宿。
<pb:KR6k0006_T_031-0477c>¶
明日去。持與比丘者。即名淨。若比丘作是¶
念。明日去必當與我。若與者即名不淨。持果¶
菜來宿亦如是。若運致穀米。淨屋倉滿已。若¶
著講堂溫室若井屋薪屋中庭若¶
非淨地者。初中後夜隨時應徙。若不徙至初¶
夜過者。即名不淨。若欲作新住處者。營事比¶
丘應以線量度作分齊。爾許作僧淨屋。爾許¶
作僧住處。應作是說。此中爾許作僧淨屋。受¶
若不受者。至初夜過即名不淨。隨事定淨屋。¶
淨屋定。如是住處溫室講堂門屋浴室薪屋¶
井屋。井屋定。若檀越言莫豫分處。須待成¶
設飯施僧已。當隨意分處。成已應作是說。¶
下閣中閣上閣僧淨屋受(受已即名淨亦得住)若復不受。¶
國土亂時王未立。爾時得受。若復一王遠。¶
一王眾人未舉。爾時得受。¶

若復不受者住處聚落停廢二年得受。是中¶
或有聚落停廢。非住處停廢。或住處停廢。非¶
聚落停廢。或聚落停廢。住處亦停廢或非聚¶
落停廢。非住處停廢。是中不受即名不淨。¶
若停可食物。是名內宿內煮。自煮者。比丘不¶
得自煮食。若病應使淨人煮。若無淨人者。有¶
淨銅器不受膩者。應淨洗自炊令沸。使淨¶
人知著米。著米已比丘不得自燃。應使淨人¶
燃。沸已淨人欲去。得受取自煮令熟。當慎莫¶
令不受物落中。如是煮肉令歛菜令萎。受已¶
得自煮令熟。下至煮薑湯亦不得自煮使淨¶
人煮。若乞食。食冷得自煖無罪。若淨人病。¶
應使淨人煮粥與。若無淨人者。淨米已得¶
自煮。若有長粥不得自食。是名內宿內煮自
<pb:KR6k0006_T_031-0478a>¶
煮。¶

受生肉者佛住曠野。爾時六群比丘持肉段¶
生魚。為世人所嫌。云何沙門不能乞食。持肉¶
段生魚而行。此壞敗人何道之有。諸比丘以¶
是因緣往白世尊。佛言。呼六群比丘來。來¶
已佛問比丘。汝實爾不。答言實爾世尊。佛告¶
諸比丘。從今日後。不聽受生肉。若比丘病得¶
使淨人知煮歛已。受取得自煮令熟。若比丘¶
林中經行坐禪。若見樹下有死麞鹿殘。若須¶
者不得自取。當使淨人知。若自取者不得自¶
食。應與園民若沙彌。若見鷹殘亦如是。¶
若比丘乞食時得燥脯火上燎。已得受。有眾¶
生名俱耶。無腸肚。吞肉段還完出。若須者得¶
受。不得受生穀。穀者。白米穀赤米穀。[麩-夫+黃]麥¶
小麥悉不聽受。若生癰痤癤。須小麥塗者。¶
應使淨人作淨已得自取。研破塗之不聽¶
受。若淨屋中有穀[麥*弋]麥[麥*弋]。若須者得自取不¶
聽受。若蒙具豆摩沙豆大豆小豆如是比。若¶
須者得受。是名受生穀。¶

自取更受皮淨者。佛住舍衛城。時王波斯匿¶
有菴拔羅園。時果茂盛。王問園民。諸比丘頗¶
來食果不。園民答言。大王不請何由來食。王¶
言。汝可往請比丘食果。即往僧所。頭¶
面禮足胡跪合掌白言。王請僧食果。諸比丘¶
即往就園食果。狼藉棄地或復持還。因是¶
園民不得送果。王問園民。何故不送果。¶
民即以上事具白王。王聞已心不悅。作是¶
言。諸比丘但當食果。何故棄地復持去與¶
誰。諸比丘以是因緣往白世尊。佛言呼是比
<pb:KR6k0006_T_031-0478b>¶
丘來。來已佛具問上事。汝實爾不答言實爾。¶
佛問比丘。汝但當食果。何故棄地復持還為。¶
答言世尊。我持來受已更食。佛言。汝云何自¶
取已後受更食。佛言。從今日不聽食菴拔羅¶
果。¶

復次佛住王舍城耆舊童子菴拔羅園。時耆¶
舊童子問園民。諸比丘食菴拔羅果不。答¶
言。世尊不聽。時耆舊童子聞是語已。往到世¶
尊所。頭面禮足却住一面白佛言。世尊。菴拔¶
羅是時果。願世尊聽諸比丘食。佛言。從今日¶
聽淨果皮食。時諸比丘使淨人盡剝果皮而¶
食。淨人嫌言。合皮可食。何故使我盡剝皮為。¶
諸比丘以是因緣往白世尊。佛言。不須盡去¶
皮。當爪淨聽食。不聽自取後受食。應先使淨¶
人爪淨然後受。若比丘園林中行。見落¶
地果若。須者應使淨人取。若自取者不得自¶
食。應與園民若沙彌若果熟落地傷破。即名¶
皮淨。應受取却核得食。若鳥啄若器中傷¶
破。下至如蚊脚。即名皮淨。却核得食。若欲食¶
核者。火淨已聽食。若皮淨不火淨食核者。波¶
夜提。若火淨不皮淨。皮核俱得食。若不火淨¶
不皮淨食者。一波夜提一越毘尼。若俱作無¶
罪。是名自取後受皮淨。¶

比尼斷當事障礙非障礙。¶

比丘尼內宿內煮并自煮。¶

受生肉并穀自取後更受。¶

皮淨并火淨第六跋[(王*巨)/木]竟。¶

重物者。佛住舍衛城。爾時比丘賣僧床¶
褥。或借人或私受用。諸比丘以是因緣往白
<pb:KR6k0006_T_031-0478c>¶
世尊。佛言。呼比丘來。來已佛問比丘。汝¶
實爾不。答言實爾世尊。佛言。從今日不聽¶
比丘賣僧床褥借人私受用。設一切僧集亦¶
不聽賣借人私用。若賣借人私用。越比尼¶
罪。云何名重物。床褥鐵器木器瓦器竹器。¶
如盜戒中廣說。是名重物若檀越施僧床褥俱¶
執氍[叟*毛]枕[疊*毛]腰帶刀子[金*氏]傘蓋扇革屣¶
針筒剪爪刀澡罐。是中床褥俱攝枕氍¶
[叟*毛]如是重物。應入四方僧。餘輕物應分。¶
若檀越言一切盡分。應從施主意分。若言一¶
切施四方僧者。不應分。若比丘道路行。俗人¶
見比丘心生歡喜。持種種雜物布施比丘。是¶
中有重物。應與隨近精舍。當語檀越持是床¶
褥與某精舍比丘。若言我已決意施。復用問¶
我為。比丘言。亦可置此間供給客僧得其功¶
德。復言不能我已決意。應語。長壽此是重¶
物難致。可此間貿取直彼間還作不。若言任¶
意尊者。得貿取直到彼住處。床直買床褥¶
直買褥。如是一切隨直貿易。若言一切盡分¶
者。應隨施主意分。若言一切施四方僧者。不¶
應分。請有二種。一僧次二私請。彼間得。種種¶
雜施。僧次得物入僧。私請得物自入已。若床¶
褥多釜鑊少。當語檀越令知已。得轉床褥作¶
釜鑊。若釜鑊多貿易床褥亦如是。若有破器¶
得融作大者是名重物。無常物者。佛住曠野。¶
爾時尊者。阿若憍陳如在巨摩帝住。時有放¶
牧人名渠尼。婦名尸婆離。憍陳如時到著衣¶
持鉢入聚落乞食。得已常到放牧人家食。時¶
婦人信心歡喜。常供給乳酪生酥熟酥。食
<pb:KR6k0006_T_031-0479a>¶
已還住處。便作是念。用是苦器久在世為。¶
厭患此身。便持衣鉢著一處。在樹下¶
以頭枕象團右脇著地。心不亂即入無餘涅¶
槃。尸婆離知時節應來。即敷坐床掃地辦¶
乳酪漿待。時過不來。時尸婆離便作是念。阿¶
闍梨常日日來。今何故不來。將不病耶。不為¶
惡蟲所傷。即往看之。見樹下臥作是念。阿闍¶
梨故當眠。默然立聽。不聞喘息。以手摩心。身¶
體已冷。便言。奇哉已無常。我當供養舍利。即¶
歸語夫。取斧伐好薪[卄/積]置一處。即便闍維¶
舍利。在一面立看。見四鳥種種異色從四¶
方來。鳥身即自變白而去。時夫渠尼苦住¶
不樂作是念。是比丘衣鉢當輸王。王法難了¶
恐復更索餘物。即持詣王白言。此憍陳如比¶
丘無常。有是衣鉢輸王。王即平此衣鉢賈¶
直五錢。官斷言。此沙門無常。衣鉢還歸比丘。¶
即持還白僧言。尊者阿若憍陳如無常。有此¶
衣鉢。諸比丘見已識彼衣鉢。即問言。頗見¶
異事不。答言見。我闍維時。見有四鳥種¶
種色。乃至比丘以是因緣往白世尊。是事云¶
何。佛告比丘。此是四魔天。來欲觀其識神。不¶
見已變白而去。諸比丘白佛言。此衣鉢應屬¶
誰。佛言應屬僧。¶

復次佛住舍衛城。時有病比丘。語比丘言。看¶
我當與長老衣鉢。時病比丘無常。諸比丘僧¶
集欲分彼衣鉢。看病比丘言。是比丘存在¶
時語我言。看我當與衣鉢。諸比丘以是因¶
緣往白世尊。佛言與已未。答言未佛言。不¶
與已無常。得越比丘罪。彼不應得。
<pb:KR6k0006_T_031-0479b>¶

復次佛住舍衛城。時有病比丘。語比丘言。看¶
我當與長老衣鉢。即便與。得已不作淨。還置¶
病人邊。時病比丘無常。乃至諸比丘以是因¶
緣往白世尊。是事云何。佛言為作淨不作淨¶
答言不作。佛言不應得。¶

復次佛住舍衛城。時有病比丘。語比丘言。看¶
我當與長老衣鉢。即便與。得已作淨。還置病¶
比丘邊。乃至佛問作淨不。答言作。佛言應得。¶

復次佛住舍衛城。有沙彌無常。諸比丘問佛。¶
此衣鉢物應屬誰。佛言屬和尚。復次看病¶
比丘作是恨言。我看病不避寒暑。執眾苦事¶
求索湯藥。乃至除大小行器。其實如是。是誰¶
應得。言眾僧得耶。諸比丘以是因緣。往白¶
世尊。佛言。看病比丘甚苦。應以三衣鉢盂¶
及受所殘藥與。¶

時尊者優波離知時而問世尊。病比丘得囑¶
與人物不。佛言得。復問得囑與醫藥不。佛¶
言得。若囑言我不差當與。若差即名捨。若¶
囑言我向彼聚落。若不前到當與。若到者即名¶
捨。若囑言我行去。若不還者當與。還者¶
即名捨。若決定囑言。我若死若活。其心與如是決¶
定者應與。若囑與眾多者。最後人應得。¶
若與眾多人。在前者應得。若比丘無常若般¶
泥洹。不應便印閉其戶。彼若有共行弟子依止¶
弟子持戒可信者。得與戶鉤。若不可信者。當¶
持戶鉤與僧知事人已。供養舍利料理竟然¶
後出彼衣物。若有共行依止弟子持戒有信¶
者使出。若不可信。應使知事人出。若比丘作¶
是言。我此中亦有衣鉢者。當觀前人持戒。可
<pb:KR6k0006_T_031-0479c>¶
信者應與。不可信者不應與。若有可信人證¶
明者。應先與。然後僧受。受有三種。羯磨受。¶
分分受。貿易分受。羯磨受者。羯磨人應作是¶
說。大德僧聽。某甲比丘無常若般泥洹。所有¶
衣鉢及餘雜物。應現前僧分。若僧時到。僧現。¶
前羯磨與某甲比丘受。白如是。¶

大德。僧聽。某甲比丘無常若般泥洹。所有衣¶
鉢及餘雜物。現前僧應分。僧今現前持是衣¶
鉢及餘雜物。與某甲比丘受。諸大德忍。持是¶
衣鉢及餘雜物與某甲比丘受。忍者僧默然。¶
若不忍者便說。僧已忍持是衣鉢及餘雜物¶
與某甲比丘受竟。僧忍默然故。是事如是持。¶
是名羯磨受。分分受者。作分已唱言。各各¶
自取分。是名分分受貿易分受者。迭相貿¶
易。是名貿易分受。若四比丘聚落中住。一比¶
丘無常者。三比丘應受。應作是說。諸長¶
老。某甲比丘無常若泥洹。有是衣鉢及餘雜¶
物。現前僧應分。此處無僧。我等現前應得。¶
若三比丘住。一比丘無常者。二比丘應受。應¶
作是說。乃至此處無僧。我現前應得。若二比¶
丘共住。一比丘無常者。一比丘得受。應心¶
念口言。某甲比丘無常若涅槃。有此衣鉢。¶
現前僧應分。此處無僧。我現前應得。若欲與¶
看病比丘物者。應行舍羅知人多少。知已應¶
與亡人所受持衣鉢及所受殘藥。羯磨者應¶
作是說。大德僧聽。某甲比丘無常若涅槃。所¶
有衣鉢現前僧應分。若僧時到。僧持是衣鉢¶
及所受殘藥。與看病比丘某甲。如是白。白¶
一羯磨。乃至僧已與看病比丘某甲衣鉢及
<pb:KR6k0006_T_031-0480a>¶
餘殘藥竟。僧忍默然故。是事如是持。看病人¶
云何應得不應得。不應得者。暫作不應得。¶
差作不應得。樂福德作不應得。邪命作不應¶
得。暫作者。暫作不作是名暫作。差作者。僧次¶
差是名差作。樂福德作者。自為福德故看是¶
名樂福德。邪命者。希望故看病是名邪命。應¶
得者。佛言。欲饒益故。下至然一燈炷。欲令病¶
人差應得。作羯磨已應量影。若有客比¶
丘來者。應知在羯磨前在羯磨後。或值死不¶
值羯磨。有值羯磨不值死。或有值死羯¶
磨或不值死不值羯磨。是中值羯磨不值死¶
值死值羯磨者應得。是中值死不值羯磨不¶
值死不值羯磨者不應得。若為病人求醫藥。¶
若為塔事僧事去應與。是名無常物法。¶

癡法者。佛住舍衛城。爾時長老劫賓那。有二¶
共行弟子。一名難提。二名鉢遮難提。癡病。有¶
時來有時不來。破僧羯磨。諸比丘以是因緣¶
往白世尊。佛語諸比丘。難提鉢遮難提癡病。¶
有時來有時不來破僧羯磨者。僧應與作癡¶
羯磨。羯磨人應作是說。大德僧聽。難提鉢遮¶
難提癡病。有時來有時不來破僧羯磨。若僧¶
時到。僧與難提鉢遮難提癡病羯磨。白如¶
是。大德僧聽。難提鉢遮難提癡病。有時來有¶
時不來破僧羯磨。僧今與難提鉢遮難提癡¶
病羯磨。諸大德忍與難提鉢遮難提癡病羯¶
磨者默然。若不忍者便說。是第一羯磨。第二¶
第三亦如是說。僧已與難提鉢遮難提癡病¶
羯磨竟。僧忍默然故。是事如是持。作羯磨¶
已。若來不來不破羯磨。若癡病差得本
<pb:KR6k0006_T_031-0480b>¶
心。即名捨。是名癡羯磨。¶

見不欲者。佛住舍衛城。爾時瞻婆比丘。共¶
諍相言同止不和。一比丘舉一比丘。二比丘¶
舉二比丘。眾多比丘舉眾多比丘。諸比丘以¶
是因緣往白世尊。佛言。從今日聽作見不欲。¶
見不欲者。若僧中作非法羯磨事。若有力者¶
應遮言。諸長老是非法非比尼不應作。若¶
前人兇惡力勢。恐有奪命傷梵行者。應作見¶
不欲。作是說。此非法羯磨。我不忍與見不欲。¶
如是三說。作見不欲時。不得趣人邊作。應¶
同意人邊作。不得眾作見不欲。得二人三人¶
作。餘者當與如法欲已捨去。若僧中非法斷¶
事。不遮不與欲。不作見不欲。越比尼罪。若¶
作是念。隨其業行如火燒屋。但自救身得護¶
心相應無罪。是名見不欲。¶

破信施者。佛住舍衛城。爾時鹿長者次請¶
僧食時優波難陀次到其家。長者問言。欲此¶
間食欲持去。答言欲持去。即取其鉢盛滿中¶
種種飲食。優波難陀得食已。即持到婬女家。¶
問言。欲得食不。答言欲得。取汝器來。即與飲¶
食羅列槃上。復更乞去。時長者子食已往婬¶
女家。女言。大家郎欲食不。答言取來。即持槃¶
上食與。見已便識。問言。汝何處得此食。女言¶
大家郎但食。用問為。諸年少邊得。不爾。我欲¶
知處問不止。便言阿闍梨優波難陀見與。長¶
者子嫌言。我以僧眾為良福田。而優波難陀¶
反以婬女為良福田。¶

復次佛住王舍城。時有無畏薩薄主。施僧兩¶
張細[疊*毛]。時優波難陀僧中知得已。即持與婬
<pb:KR6k0006_T_031-0480c>¶
女。婬女得已便被著入市肆。時無畏薩薄主¶
見已便識。問言。汝何處得此[疊*毛]。答言。大家郎¶
何故問耶。諸年少邊得。復問不爾我欲知之¶
問不止。便言。尊者優波難陀見與。時薩薄主¶
嫌言。我以眾僧為良福田。而優波難陀反以¶
婬女為良福田。諸比丘聞已。以是因緣往白¶
世尊。佛言。呼優波難陀來。來已。佛問優波¶
難陀。汝實爾不。答言實爾。佛言。此是惡事。¶
汝云何壞信施物。從今日不聽壞信施物。信¶
者。信心與歡喜與。施者有八種。時食夜分¶
乃至淨不淨。破者。欲心與婬女寡婦大童女¶
不能男惡名比丘尼惡名沙彌。下至欲心¶
與畜生。得越比尼罪。有人僧中乞食得與一¶
團。若人多者等分與。若於前人有欲心者不¶
應與。若父母貧苦無信心者得少多與。若有¶
信心者得自恣與。有二種應與。益者損者。益¶
者。若檀越若優婆塞。作塔事僧事應與損者¶
若賊若王。若兇惡人若不與者。能作不饒益¶
事。此人應與。是名破施信。¶

革屣法者。佛住王舍城。時難陀優婆難陀。¶
著金革屣行。為世人所嫌。云何沙門釋子如¶
王大臣貴勝人。著金革屣。諸比丘以是因緣¶
往白世尊。乃至佛言。從今日以後。不聽著金¶
革屣。復次世人吉祥日時。六群比丘有著種¶
種異色革屣。有著一重革屣者。共期遊觀。為¶
世人所嫌。云何沙門釋子著種種革屣。如王¶
大臣見著惡者。復作是言。云何沙門釋子如¶
下賤人。著一重革屣。此壞敗人何道之有。諸¶
比丘以是因緣。往白世尊。佛言。從今日不
<pb:KR6k0006_T_031-0481a>¶
聽著一重革屣。¶

復次佛住王舍城尸陀林。爾時。世尊身小¶
不和。耆舊童子往至佛所。頭面禮足白佛言。¶
。聞世尊不和。可服下藥。世尊雖不須。¶
為眾生故願受此藥。使來世眾生開視法明。¶
病者受藥施者得福。爾時世尊默然而受。耆¶
舊復念。不可令世尊如常人法服藥。當以藥¶
勳青蓮華授與世尊。世尊三嗅藥勢。十八行¶
下。下已光相不悅。爾時阿難語尊者大目連¶
言。世尊服藥何處有隨病食。時目連即觀見¶
瞻波國。恕奴二十億子日煮五百味食。是時¶
目連。即以神力到其前立。時二十億子。見尊¶
者目連威儀神德。心懷踊躍歎未曾有。目連¶
爾時而說偈言。¶

#+BEGIN_VERSE
「　天尊甚奇妙
　無量功德聚¶
　身中小不和
　宜須隨病食¶
　汝今得善利
　當獲大果報¶
　聲聞諸弟子
　仰比於世尊¶
　喻如須彌山
　得一芥子分
#+END_VERSE
」¶

時長者子聞說此偈。心大歡喜。歎言善哉。今¶
得斯利。即辦餚饍請目連住。食時目連作是¶
念。我為世尊索隨病食。不宜先食。即便受食¶
置虛空中。然後自食。二十億童子語尊者目¶
連言。我欲令世尊先食然後我食。云何得知。¶
目連言。此食器須臾當還。自知食訖。爾時目¶
連屈申臂頃。到世尊所奉食世尊。世尊食已¶
器乘虛而還。時恕奴二十億童子遙見器還。¶
即起迎頂戴而受。時瓶沙王來問訊世尊。聞¶
食香問言。此何香。答言食香。佛語大王。欲食
<pb:KR6k0006_T_031-0481b>¶
如來殘食不。白言欲食世尊。我大得善利。得¶
如來殘食。食已白佛言。世尊。我生王家以¶
來。未曾得如是食。世尊。此為是天食龍食欝¶
單越食鬼神食耶。佛言。此非天食乃至非。鬼¶
神食也。此是王土恕奴二十億童子家常所¶
食耳。世尊即為王說恕奴二十億童子脚下¶
毛金色長四寸福德如是。王聞已即欲往看。¶
臣白王言。云何此是王境之民。應當命來不宜¶
自往。即遣人往喚。語父母言王欲見是童子。¶
父母言。王喚正當欲方便罰我錢耳。寧輸千¶
萬不能令子詣王。即遣車載金銀寶物送詣¶
王所。白王言。童子軟弱。不堪自致。所有珍寶¶
今送獻王。王言。我自有金銀寶物。不須是為。¶
但欲見童子身耳。使還白王言。童子是極樂¶
人。柔弱不堪車乘。王言。若爾者莊船載來。¶
若至不通船處。鑿地作渠。以芥子填滿牽¶
來。即便牽來至山口。童子柔弱以衣褥敷地¶
躡上而來。遙見世尊在路地坐。見已即却¶
衣褥躡地而來。世尊見已而發微笑。諸比丘¶
白佛言。世尊何因而笑。佛告諸比丘。汝見此¶
童子不。答言見。佛言此童子從九十一劫已¶
來。足未曾躡地。今見如來恭敬故非是福德¶
盡也。前至佛所。頭面禮足却坐一面。佛為隨¶
順說法示教利喜。得法眼淨。佛教童子。若王¶
來入者。當下地跏趺坐現脚。時王來入。童子¶
即下地跏趺現脚而坐。時王侍者即拔劍欲¶
向。王即呵之。時童子見已心生恐畏。即白王¶
言。聽我出家。王言欲何道出家耶。答言。欲佛¶
法出家。王即遣使語其父母聽出家。父母
<pb:KR6k0006_T_031-0481c>¶
聽已即求佛出家受具足。諸比丘白佛言。是¶
童子有何因緣。九十一劫足不蹈地。佛告諸¶
比丘。過去世時九十一劫。有佛名毘鉢施如¶
來應供正遍知。出現於世。時有長者子九十¶
人。請佛及僧八十千眾。三月安居。一人供一¶
日。是長者子最後設供。加以白[疊*毛]敷地供養¶
眾僧。因是果報九十一劫生人天中未曾¶
躡地。爾時長者子即令恕奴二十億童子¶
是也。童子出家已在尸陀林中經行不倦。脚¶
底傷破血出在地。佛見已知而故問。比丘此¶
誰經行處血出如是。比丘答言。是恕¶
奴二十億童子經行處。佛告諸比丘。是恕奴¶
二十億童子設使精進經行。須彌山碎如粉¶
塵。不能得道。況復傷皮。時恕奴二十億童子¶
聞是語已。至一空靜處跏趺而坐作是思¶
惟。佛聲聞弟子中。精進不懈無過於我。世尊¶
方言不能得道。不如捨戒還家作諸功德供¶
養佛及比丘僧。佛知其心。即以神足乘虛而¶
來在其前坐。佛語比丘。我今問汝。隨汝意¶
答。汝本能彈琴不。答言能彈。絃急時得成¶
音不。不也世尊。復問。絃緩時得成音不。不¶
也世尊。復問比丘。絃不緩不急得成音不。¶
答言爾。佛告比丘。精進太急心生結使。精¶
進太緩心生結使。不緩不急心停鑒徹一¶
切。如增一線經中廣說。佛告比丘。汝信心¶
捨二十億出家。云何於正法中起增上慢自生¶
苦惱。佛告比丘。我因汝聽諸比丘著革屣。恕¶
奴二十億童子白佛言。但聽諸比丘著革屣。¶
我漸漸習行以當著革屣。佛言。從今以後。聽
<pb:KR6k0006_T_031-0482a>¶
著一重革屣。時阿難邠坻姊。聞世尊聽諸比¶
丘著革屣持五百量革屣到世尊所。¶
頭面禮足却住一面白佛言。唯願世尊。受¶
此革屣。佛即為說偈呪願。¶

#+BEGIN_VERSE
「　身口意離惡
　清淨梵行人¶
　革屣布施者
　人天中受樂¶
　金地種種報
　莊嚴諸宮殿¶
　得如意神足
　清淨無障礙¶
　施少得大利
　清淨福田故¶
　智者願清淨
　能得福報果
#+END_VERSE
」¶

復次佛住舍衛城。爾時世尊五日一行諸¶
比丘房。見諸革屣狼藉在地。知而故問。比¶
丘。此何等革屣。狼藉乃爾。比丘答言世尊。¶
此革屣破。畏兩重故不敢補。佛言聽補。復次¶
佛住舍衛城。時南方比丘來禮拜世尊。中路¶
革屣破故脚底穿壞。曳脚而來頂禮佛足。佛¶
知而故問。何故曳脚而行。答言世尊。我著一¶
重革屣中路破。不敢著兩重。是故脚破。佛言。¶
從今日聽作尼目呵革屣法。著福羅不聽遮¶
前遮後。革屣不聽羝羊角白羊角金¶
革屣真珠革屣琉璃水精瑪瑙。種種色革屣¶
不聽。若得新重革屣者不聽著。應使淨¶
人知著。下至五六步然後著。若得著者越比¶
尼罪。是名革屣法。¶

屐法者。佛住王舍城耆舊童子菴拔羅園。佛¶
為阿闍世王竟夜說沙門果經。時優波難陀¶
聽久疲極還自房宿。至後夜起著屐而來。¶
琅琅作聲。象馬聞已競驚而鳴。時王聞¶
已恐怖即還入城。諸比丘以是因緣往白世
<pb:KR6k0006_T_031-0482b>¶
尊。佛言。呼優波難陀來。來已佛問優波難陀。¶
汝實爾不。答言實爾。世尊佛言。從今日後。不聽¶
著屐。復次佛住王舍城。時比丘在天。帝釋¶
石室邊坐禪。有比丘著屐在前經行。時坐¶
禪比丘聞聲已心不得定。諸比丘以是因緣¶
往白世尊。乃至佛言。從今已後不聽著屐。¶
屐者。金屐銀屐牟尼屐牙屐木屐皮¶
屐馬尾屐麻屐欽婆羅屐綖屐芒草屐¶
樹皮屐。如是比。一切屐不聽著。脚穿屐時¶
越比尼罪若欲洗脚得橫屐躡上不犯。比¶
丘著革屐時應牽根上。若不牽上者越比¶
尼心悔。若著無根者得越比尼罪。是名¶
屐法。浴法者。佛住舍衛城時六群比丘至阿¶
脂羅河上洗浴。用揩石揩身。為世人所嫌。¶
云何沙門釋子用揩石揩身如王家鬪人力士¶
此是壞。敗人何道之有諸比丘以是因緣往白¶
世尊乃至佛言從今以後不聽用揩石揩身。¶
揩石者木作若石若塼。如是比皆不聽用。若¶
水中有柱亦不得就揩身。若浴時當使一人¶
揩。揩時不得俱舉兩臂。應一臂自遮次第¶
而揩。若無人者當自揩。不得立浴如俗人法。¶
應坐。亦應次第洗手臂。若身體有垢膩者。不¶
得以拳揩。應舒手揩。若用揩石洗浴者。越¶
比尼罪。是名浴法。¶

屑末者。佛住舍衛城。時難陀優波難陀。持種¶
種香屑來詣阿脂羅河上浴。時有外道弟子。¶
見已作是念。我等當共擾沙門優婆塞去。即¶
往其所。作如是言。誰師少欲知足。時優婆塞¶
言。我師少欲知足。外道弟子復言。我師少欲
<pb:KR6k0006_T_031-0482c>¶
知足。優婆塞言。汝師無慚無愧噉酒糟驢。我¶
師少欲知足有慚愧。外道弟子言。若汝師少¶
欲者。當共賭物。答言。欲賭何物。外道¶
答言。欲賭五百舊錢。優婆塞言。可爾。便共議¶
言。當作何等試之。即作種種香屑末已。欲先¶
至誰師所。外道弟子言。先至我師。即先遣人¶
往語己師。我持香屑末往可現少欲相慎莫¶
受。尋即持往語言。諸師哀愍故願受香屑。答¶
言。我出家人非王子大臣。用是香屑為。不受¶
已。復持詣祇洹精舍。作如是言。諸師哀¶
我故受是香屑。優婆塞質直先不語故。比丘¶
即打犍槌。集僧欲分香屑。有不來者。有弟¶
子為迎分言。與我和上阿闍梨迎分。如是競¶
索語聲高大。外道弟子見已拍手大笑。我得¶
子便今日得勝。時優婆塞慚愧無言。往到佛¶
所頭面禮足却住一面。具說上事白佛言。世¶
尊我不惜錢。但外道得勝是故慚愧。佛¶
即為優婆塞說法示教利喜。發喜心已頭面¶
禮足而退。世尊往眾多比丘所。敷尼師壇而¶
坐。具以上事為諸比丘說。佛告諸比丘。從今¶
日不聽用香屑。復次佛住舍衛城。如來以五¶
事利益故。五日一行諸比丘房。見比丘癬病。¶
知而故問。比丘。汝調適安樂住不。答言¶
世尊。我病癬[癈-(弓*殳)+虫]。得香屑末洗浴便瘥。世尊¶
制戒不得用香屑是故苦住。佛言。從今日聽¶
病比丘用香屑。香屑者。於尸屑馬耳屑七色¶
屑栴檀屑俱哆屑菴拔羅屑閻浮尸利屑阿淳¶
屑伽頗羅屑。如是比一切不聽。若比丘病癬¶
[癈-(弓*殳)+虫]。須屑末塗浴瘥者得用無罪。聽用迦羅屑
<pb:KR6k0006_T_031-0483a>¶
摩沙屑摩瘦羅屑沙坻屑泥土。是名末屑¶
法。¶

杖絡囊法者。佛住王舍城。爾時六群比丘難¶
陀優波難陀。持寶絡囊盛鉢。復有持黑繩絡¶
囊以杖摜肩上而行為世人所嫌。云何沙門¶
釋子如王大臣。持寶絡囊盛鉢肩上而行。有¶
見惡者復言。云何沙門釋子如下賤使人。持¶
黑絡囊盛鉢摜肩上而行。此壞敗人何道之¶
有。時諸比丘以是因緣往白世尊。乃至佛言。¶
從今已後。不聽以杖絡囊。復次佛住舍衛¶
城。如來五日一行諸比丘房。見比丘𤴨手。¶
知而故問。比丘。調適安樂住不。答言世尊。我¶
𤴨手故破鉢。世尊復制不聽畜杖絡囊。是¶
故不樂。佛言。從今日後。病比丘聽從僧乞畜¶
杖絡囊。僧應與作羯磨。乞法者。偏袒右肩¶
胡跪合掌作如是言。大德僧聽。我某甲𤴨¶
手故破鉢。今從僧乞畜杖絡囊羯磨。唯願僧¶
與我羯磨。第二第三亦如是說。羯磨人應作¶
是說。大德僧聽。某甲比丘𤴨手故破鉢已從¶
僧乞畜杖絡囊羯磨。若僧時到。僧與某甲比¶
丘畜杖絡囊羯磨。如是白。白一羯磨。乃至僧¶
已與某甲比丘畜杖絡囊羯磨竟。僧忍默然¶
故是事如是持。作羯磨已欲行時。手捉杖及¶
絡囊。不得舉著肩上而行。若持杖者越¶
比尼心悔。持絡囊者。亦越比尼心悔。若持¶
杖絡囊及鉢者。越比尼罪。若道路行時。得¶
繫漉水囊杖頭手捉而行。不聽著肩上。若不¶
作羯磨持杖者。越比尼罪。持絡囊亦越毘尼罪¶
。若持杖絡囊者。得二越比尼罪。是名持
<pb:KR6k0006_T_031-0483b>¶
杖絡囊法。¶

#+BEGIN_VERSE
「　重物亡人衣
　癡狂見不欲¶
　壞信施革屣
　著屐揩身石¶
　香屑杖絡囊
　第七跋渠竟
#+END_VERSE
」¶

蒜法者。佛住王舍城。爾時珍祇居士請僧¶
食蒜。時六群比丘詣園食蒜。狼藉棄地。復持¶
還歸。時居士按行蒜園。見已即問園民。何故¶
如是。園民即具說上事。居士言。比丘但當食。¶
何故棄地如是。復持去與誰。諸比丘以是因¶
緣往白世尊。乃至佛告諸比丘。從今日不聽¶
食蒜。復次佛住舍衛城。爾時世尊為大眾說¶
法。時有比丘食蒜在下風而坐。畏熏諸梵行¶
人。佛知而故問。此是何等比丘。獨在一處¶
如鬪諍人。諸比丘白佛言。世尊。是比丘食蒜。¶
畏熏梵行人故在下風獨住。佛語諸比丘。當¶
知是比丘若不噉蒜時。當欲得失如是甘露¶
法不。答言不。佛言。是比丘以食蒜故。失¶
如是不死之法。佛言。從今已後不聽食蒜。¶

復次佛住迦維羅衛釋氏尼俱律精舍。如來¶
五日一行諸比丘房。見比丘病羸瘦痿黃。佛¶
知而故問。比丘調適安樂住不。答言世尊。¶
我病不調。本俗人時食蒜便瘥。世尊制不¶
聽噉蒜。是故不樂。佛言。從今日聽病比丘¶
食蒜。應隨順行。蒜者。若種生若山蒜。如是比¶
蒜及餘於一切。若生若熟若葉若皮悉不得食。¶
若癰腫癬瘡得用蒜塗。蒜塗已不得¶
眾中住。應在屏處。瘥已當淨洗浴還入僧¶
中。病時醫言。長老。此病比丘服蒜當瘥。若¶
不服不瘥。更無餘方治者聽服。服已應
<pb:KR6k0006_T_031-0483c>¶
七日行隨順法。在一邊小房中。不得臥僧床¶
褥。不得上僧大小便處行。不得在僧洗脚處¶
洗脚。不得入溫室講堂食屋。不得受僧次差¶
會。不得入僧中食及禪坊。不得入說法布薩¶
僧中。若比丘集處一切不得往。不應遶塔。若¶
塔在露地者。得下風遙禮。七日行隨順法已。¶
至八日。澡浴浣衣熏已得入眾中。若比丘¶
不病食蒜病食蒜。不行隨順法。二俱越比尼¶
罪。是名蒜法。覆鉢法者。佛住舍衛城。時城內¶
有法豫優婆塞。常請僧次食。比丘到已詰問¶
其義。能解釋者。便大歡喜手自與種種食。若¶
不能答者。便毀呰使下人與麁食。以是故¶
僧次上座應去不去。皆言下過。乃至年少盡¶
不能去。因是便高聲大語。佛知而故問。¶
何故高聲大語。答言世尊。法豫優婆塞常¶
請僧次食。乃至應去不去。因是故高聲大¶
語。佛告諸比丘。法豫優婆塞輕慢諸比丘¶
僧。應作覆鉢羯磨。優婆塞有八事。僧應與作¶
覆鉢羯磨。何等為八。現前誹謗比丘。現¶
前訶責比丘。作如是言。汝是惡行人。現前瞋¶
恚輕罵比丘。斷比丘利養。不樂與比丘共事。¶
罵佛罵法罵眾僧。是名八事。僧應作覆鉢羯¶
磨。羯磨者應作是說。大德僧聽。是法豫優¶
婆塞輕慢比丘。若僧時到。僧與。法豫優婆塞¶
輕慢比丘與作覆鉢羯磨。白如是。白三羯磨。¶
乃至僧已與法豫優婆塞輕慢比丘作覆鉢¶
羯磨竟。僧忍默然故。是事如是持。法豫優婆¶
塞常飯比丘已。然後自食。其日待比丘。時過¶
不來。便往佛所頭面禮足却住一面白佛言。
<pb:KR6k0006_T_031-0484a>¶
世尊。諸比丘何故不來食。佛言。汝輕慢諸比¶
丘僧。欲饒益故與汝作覆鉢羯磨。爾時去佛¶
不遠有一羅漢。佛語優婆塞。汝往問是比丘。¶
云何名鹽。鹽有幾種。即往到。和南阿闍梨。比¶
丘言善來。便問言。尊者云何名鹽鹽有幾種。¶
比丘言。我知。汝是法豫優婆塞。輕慢比¶
丘僧。已與汝作覆鉢羯磨。故不足耶。我此間¶
樂住復來惱我。鹽正是鹽。聞比丘語已心懷¶
罔然。還到佛所佛知而故問。汝問鹽義得¶
悉意不答言世尊。是比丘少聞未從師學。問¶
鹽故言鹽。時去佛不遠復有一法師比丘。名¶
弗絺盧。佛語法豫。汝往問彼比丘鹽義。即¶
往到其所言。和南阿闍梨。答言善來大檀越。¶
即語令坐。雖未問義且聞命坐。便大歡喜尋¶
即就坐。問言尊者鹽有何義。比丘答言。此是¶
好問。今當為汝解鹽義者。二種味性。味者。如¶
海水同一醎味。性者。黑鹽赤鹽辛頭鹽味拔¶
遮鹽毘攬鹽迦遮鹽私多鹽比迦鹽。略說二¶
種。若生若煮是名鹽。聞已心中喜悅來至佛¶
所。頭面禮足却住一面白佛言。世尊。是比¶
丘善解分別廣略鹽義。順逆能答。佛言。此是¶
凡夫。於我法中未得法味。前比丘者是阿羅¶
漢。而汝憍慢不識真偽。長夜作不饒益事。於¶
是法豫聞佛語已即生怖懼。頭面禮足白佛¶
言。世尊。我今懺悔唯願。世尊哀愍我故。令諸¶
比丘從今已後還受我供養。佛言。汝還去¶
沐浴著新衣。與眷屬相隨往到僧中。乞捨覆¶
鉢羯磨。僧當與汝捨。法豫如教還歸沐浴著¶
新淨衣來入僧中。胡跪合掌作如是言。大德
<pb:KR6k0006_T_031-0484b>¶
僧憶念。我優婆塞法豫。輕慢比丘僧。欲饒¶
益故作覆鉢羯磨。我今見過行隨順法心已¶
柔軟。唯願僧哀愍故。與我捨覆鉢羯磨。如是¶
三乞已。僧應語令在界內。應安法豫置眼¶
見耳不聞處。現前僧與作羯磨。非徒眾現前。¶
羯磨者應作是說。大德僧聽。是法豫優婆塞¶
輕慢比丘僧。欲饒益故先與作覆鉢羯磨。今¶
日見過行隨順心柔軟已。從僧乞捨覆鉢羯¶
磨。若僧時到。僧與法豫優婆塞捨覆鉢羯¶
磨。如是白。白三羯磨。乃至僧已與法豫優¶
婆塞捨覆鉢羯磨竟。僧忍默然故。是事如是¶
持。若僧與作覆鉢羯磨已。比丘比丘尼式¶
叉摩尼沙彌沙彌尼優婆塞優婆夷盡不聽¶
往。應持袈裟繫其門上。應巷中唱言。某甲¶
作覆鉢羯磨。若有客比丘來者。應語言。¶
某甲家作覆鉢羯磨不應往。作覆鉢羯磨時¶
不得趣作。若彼言沙門不入我家者善。¶
如是人不應作。若有愧慚者應與作。若¶
自見過已行隨順心柔軟應與捨。是名覆鉢¶
法。衣紐緤法者。佛住舍衛城。爾時有乞食¶
比丘。一手捉鉢一手捉俱鉢。有旋風來吹衣¶
去。著內衣入祇洹。佛知而故問。比丘。衣在何¶
處。答言世尊。旋風吹去。佛言。從今以後。應¶
安紐緤。爾時諸比丘便用金銀作紐緤結。¶
佛言。一切金銀寶物不聽作紐緤結。應用銅¶
鐵白鑞若木竹具綖安紐作結。不聽不著¶
紐入聚落。若無者應用針綴。若復無針者下¶
至手捉。若衣無紐者入聚落。得越比尼罪¶
如是若入家家。隨得越比尼罪。若有而
<pb:KR6k0006_T_031-0484c>¶
不著。得越比尼心悔。不犯者。若入比丘尼¶
精舍外道精舍。若檀越唱言隨所安者無罪。¶
是名衣紐緤結法。腰帶法者。佛住王舍城。¶
時有乞食比丘。一手捉鉢一手捉俱鉢。旋風¶
吹內衣去。著上衣入祇洹精舍。佛知而故問。¶
比丘汝安陀會何處。答言世尊。旋風吹去。佛¶
言。從今以後應著腰帶。復次諸比丘散縷¶
紐縷作帶空中作者。佛言。散縷紐縷¶
作盡不聽。空中者應當中縫。若織編作若團¶
作盡聽著。著時不聽四匝一匝繫。應再匝乃¶
至三匝。若比丘身軟不堪繫者應持去。至聚¶
落邊欲入時應繫。出已還解。若不著腰帶入¶
聚落。越比尼罪。有而不著越比尼心悔。若¶
一匝著越比尼罪。若再匝三匝著無罪。是¶
名腰帶法。帶結法者。佛住舍衛城。時比丘帶¶
頭不作結在店肆前行帶解曳地而行。為世¶
人所嫌。云何沙門釋子曳腸而行。諸比丘以¶
是因緣往白世尊。佛言。從今以後應帶頭作¶
結。復次有比丘。金銀作結。佛言。一¶
切寶物不聽即作繫帶頭若二若三結不聽作¶
一結四結得越比尼罪。是¶
名帶結法。乘法者。佛住王舍城。時節會日¶
人民出看。時六群比丘乘象乘馬有乘驢者。¶
為世人所嫌。云何沙門釋子如王大臣。乘象¶
馬行有見乘驢者。復言是沙門釋子如下賤使¶
人。乘驢而行。諸比丘以是因緣往白世尊。佛¶
言。從今已後。不聽騎乘。復次佛住王¶
舍城耆舊童子菴婆羅園精舍。如來五事利¶
益故。五日一按行諸比丘房。見一比丘病
<pb:KR6k0006_T_031-0485a>¶
瘦痿黃。佛知而故問。比丘。汝病增損氣息¶
調不。答言世尊。我病苦氣息不調。佛言。汝不¶
能到耆舊醫邊看病耶。答言。世尊制不聽騎¶
乘。我病苦不能得往。佛言。從今日聽病比丘¶
騎乘。乘者。象乘馬乘驢乘駱駝乘船乘牛乘車¶
乘輦乘。如是一切乘不病不聽乘。若病者得。¶
不聽乘雌乘。應乘雄乘。若病重不分別者乘¶
無罪。若有因緣。上下水行及直渡。應作是¶
念。我有是緣事。爾時得乘渡。若比丘不病¶
乘乘者得越比尼罪。是名乘法。共床臥¶
者。佛住舍衛城。時六群比丘。二人三人共床¶
而臥。床褥破故在地。如來五事利益故。五¶
日一行諸比丘房。見破床在地。知而故問。比¶
丘。此是誰破床。狼藉在地。諸比丘具說上事。¶
佛言。從今日後。不聽同床眠。床褥者如上¶
說。一人應一床眠。若坐床者。二人得連三床¶
眠。但申脚時不得過膝頭。若橫褥者。聽三人¶
橫眠。若方褥者。得二人連三褥眠。但申脚時¶
不得過膝。若草敷各各敷尼師壇坐臥¶
不犯。若寒者得通覆上下。不得太相近。中¶
間相去一肘不舒手大小降三臘得共床坐不¶
得共床眠。若共床臥越比尼罪。是名共床¶
法。共坐法者。佛住舍衛城時六群比丘。三人¶
四人共坐一床。床座折破。如來五事利益故。¶
五日一行諸比丘房。見床破狼藉在地。¶
知而故問比丘。此是何等破床。狼藉¶
乃爾諸比丘聞已具白世尊。佛言。從今日¶
後。不聽共床坐。復次佛住舍衛城。爾時世尊¶
語優波離。諸比丘受誦比尼不。答言誦但誦
<pb:KR6k0006_T_031-0485b>¶
少。佛語優波離。何故少。答言。世尊制戒不聽¶
共床坐。諸比丘一人獨固一床。是故受誦者¶
少。佛言。從今日後。聽降三歲比丘得共床¶
坐。無歲比丘得共三歲比丘坐。如是乃至七¶
歲。比丘得共十歲比丘坐。若臥床得三人坐。¶
坐床應二人共坐。若床長。一肘半。相降三歲¶
得二人共坐。若減應并與上座。若臥床過三¶
肘。得與降四歲比丘共坐。若減者不得共坐。¶
若大會眾集床座少者。得連床相接繫。令相¶
著繫時。當令堅牢勿使動搖得坐。若方¶
褥長三肘。得共四歲比丘坐。若減不得。若¶
散敷草地共坐無罪。是名共坐法。¶
《摩訶僧祇律》卷第三十一¶

